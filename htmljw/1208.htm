<!DOCTYPE HTML PUBLIC"-//W3C//DTD HTML 4.0 Transitional//EN">
<HTML><HEAD><TITLE>第1208部～唯识三十论一卷</TITLE>
<meta http-equiv="Content-Type" content="text/html; charset=utf-8" />
<META content="MSHTML 5.00.3700.6699" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
  if (screen.width>1300){fSize=1.30;}else {fSize=0.96;}
  function changeFontSize1(){fSize=fSize+0.1;document.body.style.fontSize=fSize+'em';}
  function changeFontSize2(){if (screen.width>1300){fSize=1.30;}else {fSize=0.96;};document.body.style.fontSize=fSize+'em';}
  function changeFontSize3(){fSize=fSize-0.1;document.body.style.fontSize=fSize+'em';}
</SCRIPT>
</head>
<body>

<a id="MENU-top"></a>

<div class="top-bt">
<div class="top-left">大乘论·第1208部</div>
<div class="top-center">唯识三十论一卷</div>
<div class="top-right">世亲菩萨造唐三藏法师玄奘奉诏译</div></div>
<div class="top-bm">
<div class="bm-bt"><div class="bm-jbt">· 经名 · 卷数 · 跋序</div><div class="bm-jbt-left"><div class="bm-jbtbm">· 品名 · 品数 · 译作者</div>
<div class="bm-zt">字体：<a href="javascript:void(0)" onclick="changeFontSize1()">大号</a> <a href="javascript:void(0)" onclick="changeFontSize2()">中号</a> <a href="javascript:void(0)" onclick="changeFontSize3()">小号</a></div></div></div>
<div class="bm-bt"><div class="bm-jbt"><a href=#j1208-1>唯识三十论</a></div></div></div>
<div class="jwzw">
<div class="jwbt-box"><div class="jwbt"><a id=j1208-1></a><a href=#MENU-top>唯识三十论</a></div></div>
<p>　　护法等菩萨。约此三十颂造成唯识。今略标所以。谓此三十颂中。初二十四行颂明唯识相。次一行颂明唯识性。后五行颂明唯识行位。就二十四行颂中。初一行半略辩唯识相。次二十二行半广辩唯识相。谓外问言。若唯有识。云何世间及诸圣教说有我法。举颂詶答颂曰。</p>
                      <p>　　由假说我法　　有种种相转<br>
　　彼依识所变　　此能变唯三<br>
　　谓异熟思量　　及了别境识</p>
                      <p>　　次二十二行半广辩唯识相者。由前颂文略标三能变。今广明三变相。且初能变其相云何。颂曰。</p>
                      <p>　　初阿赖耶识　　异熟一切种<br>
　　不可知执受　　处了常与触<br>
　　作意受想思　　相应唯舍受<br>
　　是无覆无记　　触等亦如是<br>
　　恒转如瀑流　　阿罗汉位舍</p>
                      <p>　　已说初能变。第二能变其相云何。颂曰。</p>
                      <p>　　次第二能变　　是识名末那<br>
　　依彼转缘彼　　思量为性相<br>
　　四烦恼常俱　　谓我痴我见<br>
　　并我慢我爱　　及余触等俱<br>
　　有覆无记摄　　随所生所系<br>
　　阿罗汉灭定　　出世道无有</p>
                      <p>　　如是已说第二能变。第三能变其相云何。颂曰。</p>
                      <p>　　次第三能变　　差别有六种<br>
　　了境为性相　　善不善俱非<br>
　　此心所遍行　　别境善烦恼<br>
　　随烦恼不定　　皆三受相应<br>
　　初遍行触等　　次别境谓欲<br>
　　胜解念定慧　　所缘事不同<br>
　　善谓信惭愧　　无贪等三根<br>
　　勤安不放逸　　行舍及不害<br>
　　烦恼谓贪嗔　　痴慢疑恶见<br>
　　随烦恼谓忿　　恨覆恼嫉悭<br>
　　诳谄与害憍　　无惭及无愧<br>
　　掉举与惛沈　　不信并懈怠<br>
　　放逸及失念　　散乱不正知<br>
　　不定谓悔眠　　寻伺二各二</p>
                      <p>　　已说六识心所相应。云何应知现起分位。颂曰。</p>
                      <p>　　依止根本识　　五识随缘现<br>
　　或俱或不俱　　如涛波依水<br>
　　意识常现起　　除生无想天<br>
　　及无心二定　　睡眠与闷绝</p>
                      <p>　　已广分别三能变相为自所变。二分所依云何应知依识所变假说我法非别实有。由斯一切唯有识耶。颂曰。</p>
                      <p>　　是诸识转变　　分别所分别<br>
　　由此彼皆无　　故一切唯识</p>
                      <p>　　若唯有识都无外缘。由何而生。种种分别。颂曰。</p>
                      <p>　　由一切种识　　如是如是变<br>
　　以展转力故　　彼彼分别生</p>
                      <p>　　虽有内识而无外缘。由何有情生死相续。颂曰。</p>
                      <p>　　由诸业习气　　二取习气俱<br>
　　前异熟既尽　　复生余异熟</p>
                      <p>　　若唯有识。何故世尊处处经中说有三性。应知三性亦不离识。所以者何。颂曰。</p>
                      <p>　　由彼彼遍计　　遍计种种物<br>
　　此遍计所执　　自性无所有<br>
　　依他起自性　　分别缘所生<br>
　　圆成实于彼　　常远离前性<br>
　　故此与依他　　非异非不异<br>
　　如无常等性　　非不见此彼</p>
                      <p>　　若有三性。如何世尊说一切法皆无自性。颂曰。</p>
                      <p>　　即依此三性　　立彼三无性<br>
　　故佛密意说　　一切法无性<br>
　　初即相无性　　次无自然性<br>
　　后由远离前　　所执我法性<br>
　　此诸法胜义　　亦即是真如<br>
　　常如其性故　　即唯识实性</p>
                      <p>　　后五行颂明唯识行位者。论曰。如是所成唯识性相。谁依几位如何悟入。谓具大乘二种种性。一本性种性。谓无始来依附本识法尔。所得无漏法因。二谓习所成种性。谓闻法界等流法已。闻所成等熏习所成。具此二性方能悟入。何谓五位。一资粮位。谓修大乘顺解脱分。依识性相能深信解。其相云何。颂曰。</p>
                      <p>　　乃至未起识　　求住唯识性<br>
　　于二取随眠　　犹未能伏灭</p>
                      <p>　　二加行位。谓修大乘顺决择分。在加行位能渐伏除所取能取。其相云何。</p>
                      <p>　　现前立少物　　谓是唯识性<br>
　　以有所得故　　非实住唯识</p>
                      <p>　　三通达位。谓诸菩萨所住见道。在通达位如实通达。其相云何。</p>
                      <p>　　若时于所缘　　智都无所得<br>
　　尔时住唯识　　离二取相故</p>
                      <p>　　四修习位。谓诸菩萨所住修道。修习位中如实见理数数修习。其相云何。</p>
                      <p>　　无得不思议　　是出世间智<br>
　　舍二粗重故　　便证得转依</p>
                      <p>　　五究竟位。谓住无上正等菩提。出障圆明能尽未来化有情类。其相云何。</p>
                      <p>　　此即无漏界　　不思议善常<br>
　　安乐解脱身　　大牟尼名法</p>
                      <div class="jw-bottom">
       <li><a href="1207.htm">上一部：乾隆大藏经·大乘论·转识论一卷</A>
      <li><a href="1209.htm">下一部：乾隆大藏经·大乘论·因明入正理论一卷</a></li></div></div>
     <div class="bottom-bt">乾隆大藏经·大乘论·唯识三十论</div></body></html>
