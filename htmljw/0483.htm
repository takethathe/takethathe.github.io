<HTML><HEAD><TITLE>第0483部～佛说檀持罗麻油述经一卷</TITLE>
<meta http-equiv="Content-Type" content="text/html; charset=utf-8" />
<META content="MSHTML 5.00.3700.6699" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
if (screen.width>1300){fSize=1.30;}else {fSize=0.96;}
function changeFontSize1(){fSize=fSize+0.1;document.body.style.fontSize=fSize+'em';}
function changeFontSize2(){if (screen.width>1300){fSize=1.30;}else {fSize=0.96;};document.body.style.fontSize=fSize+'em';}
function changeFontSize3(){fSize=fSize-0.1;document.body.style.fontSize=fSize+'em';}
</SCRIPT>
</head>
<body>

<a id="MENU-top"></a> 

<div class="top-bt">
<div class="top-left">大乘单译经·第0483部</div>
<div class="top-center">佛说檀持罗麻油述经一卷</div>
<div class="top-right">东晋西域三藏竺昙无兰译</div></div>
<div class="top-bm">
<div class="bm-bt"><div class="bm-jbt">· 经名 · 卷数 · 跋序</div><div class="bm-jbt-left"><div class="bm-jbtbm">· 品名 · 品数 · 译作者</div>
<div class="bm-zt">字体：<a href="javascript:void(0)" onclick="changeFontSize1()">大号</a> <a href="javascript:void(0)" onclick="changeFontSize2()">中号</a> <a href="javascript:void(0)" onclick="changeFontSize3()">小号</a></div></div></div>
<div class="bm-bt"><div class="bm-jbt"><a href=#j0483-1>佛说檀持罗麻油述经</a></div></div></div>
<div class="jwzw">
<div class="jwbt-box"><div class="jwxy1"></div><!--kh5--><!--kh5--><div class="jwbt"><a id=j0483-1></a><a href="../pdf/jd.asp?fjname=0483&picx=592&picy=593&fjml=047&fjurl=0483-j1" target="_blank">佛说檀持罗麻油述经</a></div></div><div class="nz"></div>
<p>　　佛在摩竭国因沙夺山中，时佛子罗云随佛在山中。<br>
　　罗云夜卧，为鬼神所娆惊起。明日至佛所，为佛作礼，却在一面树下坐。罗云以手扶颊，低头不乐，默然不语。<br>
　　佛即问罗云：“何以低头如畏怖状？”<br>
　　罗云言：“我昨日夜卧，为鬼神所娆。”<br>
　　佛语罗云：“天下或生人娆人，或山神娆人，或道沟边鬼神娆人，或善死鬼神娆人，来欲试人经道恐人，欲知其心坚软。”<br>
　　佛语罗云：“汝取佛辟鬼神咒。后傥有鬼神来娆汝者，持是鬼神名字，以慈心说之：</p>
<p class="jwzy">　　“阿波竭　证证竭　无多萨　喜迟比迟　<!--zh1-->沾波沾波　迦罗准　维陵无　因轮无　<!--zh1-->指轮无　汉沙无　因登罗　宋林罗　和<!--zh1-->林罗　波耶越罗　檀持罗。”</p>
<p>　　佛言：“是檀持罗经，佛故为诸弟子结恩经。”<br>
　　佛告诸弟子：“有急者当读之。鬼神傥来娆人者，当持慈心哀心，净还自视五藏思念五藏。佛说是经时，日月尚有堕地，佛语终不有异。今佛说是檀持罗经，以说生人欲来娆人者不得娆人，山神亦不得娆人，道沟边鬼神亦不得娆人，腥死鬼神亦不得娆人，善死鬼神亦不得娆人。闻是语，火为不然；食饭得毒，毒为不行；欲杀人，刀为不向；溺深水中，为不没难。群有四子人行空闲处，若行县邑中、大国中，若对会、若大坐中、耆老中伴侣中、步行中、坐卧中，值有蛊道家者，向读是经，蛊道为不行。”<br>
　　佛即为罗云说，使罗云为诸比丘、比丘尼、优婆塞、优婆夷及诸白衣，皆令讽诵之。</p>
<div class="jw-bottom">
 <li><a href="0482.htm">上一部：乾隆大藏经·大乘单译经·佛说摩尼罗亶经一卷</a></li>
<li><a href="0484.htm">下一部：乾隆大藏经·大乘单译经·佛说护诸童子陀罗尼咒经一卷</a></li></div></div>
 <div class="bottom-bt">乾隆大藏经·大乘单译经·佛说檀持罗麻油述经</div></body></html>





