<!DOCTYPE HTML PUBLIC"-//W3C//DTD HTML 4.0 Transitional//EN">
<HTML><HEAD><TITLE>第0801部～嗟袜曩法天子受三归获免恶道经一卷</TITLE>
<meta http-equiv="Content-Type" content="text/html; charset=utf-8" />
<META content="MSHTML 5.00.3700.6699" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
  if (screen.width>1300){fSize=1.30;}else {fSize=0.96;}
  function changeFontSize1(){fSize=fSize+0.1;document.body.style.fontSize=fSize+'em';}
  function changeFontSize2(){if (screen.width>1300){fSize=1.30;}else {fSize=0.96;};document.body.style.fontSize=fSize+'em';}
  function changeFontSize3(){fSize=fSize-0.1;document.body.style.fontSize=fSize+'em';}
</SCRIPT>
</head>
<body>

<a id="MENU-top"></a>

<div class="top-bt">
<div class="top-left">宋元入藏诸大小乘经·第0801部</div>
<div class="top-center">嗟袜曩法天子受三归获免恶道经一卷</div>
<div class="top-right">宋西天中印度摩伽陀国三藏传教大师法天奉诏译</div></div>
<div class="top-bm">
<div class="bm-bt"><div class="bm-jbt">· 经名 · 卷数 · 跋序</div><div class="bm-jbt-left"><div class="bm-jbtbm">· 品名 · 品数 · 译作者</div>
<div class="bm-zt">字体：<a href="javascript:void(0)" onclick="changeFontSize1()">大号</a> <a href="javascript:void(0)" onclick="changeFontSize2()">中号</a> <a href="javascript:void(0)" onclick="changeFontSize3()">小号</a></div></div></div>
<div class="bm-bt"><div class="bm-jbt"><a href=#j0801-1>佛说嗟袜曩法天子受三归依获免恶道经</a></div></div></div>
<div class="jwzw">
<div class="jwbt-box"><div class="jwbt"><a id=j0801-1></a><a href=#MENU-top>佛说嗟袜曩法天子受三归依获免恶道经</a></div></div>
<p>　　如是我闻。一时世尊。在舍卫国。祇树林给孤独园。与大苾刍众俱。是时有一天子。名嗟袜曩法。天报将尽。唯余七日。而乃先现五衰之相。身无威德。垢秽旋生。头上花鬘。咸悉萎萃。诸身分中。臭气而出。两腋之下。悉皆汗流。时嗟袜曩法。由是之故。不乐本座。宛转于地。悲哀啼泣。而作是言。苦哉苦哉。曼那吉尔池。苦哉苦哉。洗浴之池。苦哉苦哉。宝车与粗恶欢喜杂林等。如是诸园苑。不复更游戏。苦哉苦哉。跛里耶多罗迦花。永不采摘。杂宝柔软之地。永不履践。苦哉苦哉。天众妓女端严殊妙。常所侍卫。今相舍离。是时有余天子。见斯事已。往帝释所。白言天主。彼嗟袜曩法。五衰现前。命余七日。宛转在地。悲哀啼泣。作如是言。苦哉苦哉。曼那吉尔。洗浴等池。苦哉苦哉。宝车及粗恶欢喜杂林等。如是诸园苑。不复更游戏。苦哉苦哉。跛里耶多罗迦花。永不采摘。杂宝柔软之地。永不履践。苦哉苦哉。天众妓女。端严殊妙。常所侍卫。今相舍离。天主。我见是已。心甚伤切。故来告白。</p>
                      <p>　　尔时帝释天主。心悲愍故。往嗟袜曩法所。而告之言。天子云何。而汝贤者。宛转于地。悲哀啼泣。说诸苦事。伤动见者。时嗟袜曩法。忽闻是语。从地而起。整服肃容。合掌而立。白帝释言。天主。我今寿命唯余七日。命终之后。堕阎浮提王舍大城。以宿业故而受猪身。天主。既受彼身。于多年中。食啖粪秽。我观此苦。是故愁忧。</p>
                      <p>　　尔时帝释天主。闻是语已。心甚悲愍。告嗟袜曩法天子言。贤者。汝可诚心归命三宝。应作是言。归依佛两足尊。归依法离欲尊。归依僧众中尊。时彼嗟袜曩法天子。以死怖故。畏傍生故。白帝释言。憍尸迦。我今归依佛两足尊。归依法离欲尊。归依僧众中尊。时彼天子。受三归已心不间断。以至命终。诸天之法。下智有见。不能观上。时帝释天主。观彼天子。生于何处。为生南阎浮提王舍大城受猪身耶。为不受猪身。尽彼天眼。观之不见。又观傍生鬼界。亦复不见。又观娑诃世界人间。亦复不见。乃至四大王众天。及忉利天。尽彼观察。都不能见。</p>
                      <p>　　尔时帝释天主。既不见已。心生疑虑。于是帝释往祇树林。诣世尊所。顶礼佛足。退坐一面。白佛言。世尊。彼嗟袜曩法天子。五衰现前。命在七日。宛转在地。悲哀啼泣。说诸苦事。伤动见者。我时到彼。见此事已。而问之言。云何贤者。悲啼懊恼。憔悴若此。时嗟袜曩法。而告我言。我今寿命。唯余七日。命终之后。堕阎浮提。生王舍城。而受猪身。于多年中以诸粪秽而为食啖。我闻此说。心极悲愍。乃告之言。今汝贤者。欲脱斯苦。当归命三宝。作如是言。归依佛两足尊。归依法离欲尊。归依僧众中尊。时嗟袜曩法。以死怖故。畏傍生故。而白我言。我今归依佛两足尊。归依法离欲尊。归依僧众中尊。时嗟袜曩法。受三归竟。而后命终。世尊。我今不知。彼嗟袜曩法。托生何处。</p>
                      <p>　　尔时世尊。以正遍知。告帝释言。憍尸迦。今嗟袜曩法天子。已生睹史多天。受五欲乐。尔时帝释天主。闻佛语已。欢喜踊跃。心意快然。诸根圆满。即于佛前。说伽陀曰。</p>
                      <p>　　若归依于佛　　彼不堕恶道<br>
　　弃舍人身已　　当获得天身<br>
　　若归依于法　　彼不堕恶道<br>
　　弃舍人身已　　当获得天身<br>
　　若归依于僧　　彼不堕恶道<br>
　　弃舍人身已　　当获得天身</p>
                      <p>　　复说伽陀曰。</p>
                      <p>　　诚心归命佛　　彼人当所得<br>
　　若昼若夜中　　佛心常忆念<br>
　　诚心归命法　　彼人当所得<br>
　　若昼若夜中　　法力常加持<br>
　　诚心归命僧　　彼人当所得<br>
　　若昼若夜中　　僧威常覆护</p>
                      <p>　　尔时帝释天主。说伽陀已。世尊印言。如是如是。</p>
                      <p>　　归命佛法僧　　定不堕恶道<br>
　　弃舍人身已　　当获得天身</p>
                      <p>　　尔时世尊。说伽陀曰。</p>
                      <p>　　若佛陀二字　　得到于舌上<br>
　　同彼归命等　　不虚过一生<br>
　　若达磨二字　　得到于舌上<br>
　　同彼归命等　　不虚过一生<br>
　　若僧伽二字　　得到于舌上<br>
　　同彼归命等　　不虚过一生</p>
                      <p>　　又说偈言。</p>
                      <p>　　佛法僧名若不知　　彼人最下故不获<br>
　　轮回宛转而久处　　如迦尸花住虚空</p>
                      <p>　　佛说是经已。诸苾刍众。天帝释等。一切大众欢喜。信受作礼而退。</p>
                      <div class="jw-bottom">
       <li><a href="0800.htm">上一部：乾隆大藏经·宋元入藏诸大小乘经·佛说大迦葉问大宝积正法经五卷</A>
      <li><a href="0802.htm">下一部：乾隆大藏经·宋元入藏诸大小乘经·佛说较量寿命经一卷</a></li></div></div>
     <div class="bottom-bt">乾隆大藏经·宋元入藏诸大小乘经·嗟袜曩法天子受三归获免恶道经</div></body></html>
