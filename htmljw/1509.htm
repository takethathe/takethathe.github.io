<!DOCTYPE HTML PUBLIC"-//W3C//DTD HTML 4.0 Transitional//EN">
<HTML><HEAD><TITLE>第1509部～历代三宝纪一卷</TITLE>
<meta http-equiv="Content-Type" content="text/html; charset=utf-8" />
<META content="MSHTML 5.00.3700.6699" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
  if (screen.width>1300){fSize=1.30;}else {fSize=0.96;}
  function changeFontSize1(){fSize=fSize+0.1;document.body.style.fontSize=fSize+'em';}
  function changeFontSize2(){if (screen.width>1300){fSize=1.30;}else {fSize=0.96;};document.body.style.fontSize=fSize+'em';}
  function changeFontSize3(){fSize=fSize-0.1;document.body.style.fontSize=fSize+'em';}
</SCRIPT>
</head>
<body>

<a id="MENU-top"></a>

<div class="top-bt">
<div class="top-left">此土著述·第1509部</div>
<div class="top-center">历代三宝纪一卷</div>
<div class="top-right">隋翻经学士臣费长房撰</div></div>
<div class="top-bm">
<div class="bm-bt"><div class="bm-jbt">· 经名 · 卷数 · 跋序</div><div class="bm-jbt-left"><div class="bm-jbtbm">· 品名 · 品数 · 译作者</div>
<div class="bm-zt">字体：<a href="javascript:void(0)" onclick="changeFontSize1()">大号</a> <a href="javascript:void(0)" onclick="changeFontSize2()">中号</a> <a href="javascript:void(0)" onclick="changeFontSize3()">小号</a></div></div></div>
<div class="bm-bt"><div class="bm-jbt"><a href=#j1509-1>历代三宝纪</a></div><div class="bm-jbt-left">
<div class="bm-jbtbm"><a href=#j1509-2>开皇三宝录表</a></div>
</div></div><div class="bm-bt"><div class="bm-jbt"><a href=#j1509-3>开皇三宝录总目序</a></div></div></div>
<div class="jwzw">
<div class="jwbt-box"><div class="jwbt"><a id=j1509-1></a><a href=#MENU-top>历代三宝纪</a></div>
<div class="jwbtbm"><a id=j1509-2></a><a href=#MENU-top>开皇三宝录表</a></div></div>
<p>　　臣房言。臣闻有功于国史录其勋。有政于民碑传其德。况如来大圣化洽无穷而不垂美。百王流芳千载者也。臣窃寻览。自汉魏已来代有翻译。而录目星散经多失源。世罕缀修时致间绝。缘此佛以正法付嘱国王。是知教兴寄在帝主。伏惟陛下应运秉图。受如来记。绍轮王业。统阎浮提。愍世间昏开慧日照。广缉经像大启伽蓝。阐解脱之门。导天人之路。建善舟楫济拔苍生。斯实旷古一代盛欤。岂臣庸微轻敢妄述。但昔毁废臣在染衣。今日兴隆还参法侣。时事所接颇预见闻。因纲历世佛法缘起。始自姬周庄王甲午佛诞西域后汉明皇永平丁卯经度东岁。迄今开皇太岁丁巳。历一千二百七十四载。其间灵瑞帝主名僧代别。显彰名开皇三宝录。凡十五卷。庶法无隐冀经有弘。不任下情惶悚战惧。轻冒奉表上录以闻。伏愿天慈垂神降省谨言。</p>
                      <p>　　开皇十七年十二月二十三日。大兴善寺翻经学士臣成都费长房上</p>
<div class="jwbt-box"><div class="jwbt"><a id=j1509-3></a><a href=#MENU-top>开皇三宝录总目序</a></div></div>
<p>　　窃惟三宝所资四生蒙润而世有兴毁。致人自升沉。兴则福业恒感天堂轮王人主。毁则罪报常受地狱饿鬼畜生。论益物深无过于法。何者法是佛母佛从法生。三世如来皆供养法。故胜天王般若经云。若供养法即供养佛。是知法教津流乃传万代。佛僧开导止利一时。故贤劫之兴千佛同其化。修短之寿四圣异其年。虽复住世延促有殊。取其宣扬弘法无别。莫不煎熬爱海济含识以趣涅槃。錾凿慢山度苍生以会般若。然般若玄寂。非因声难以通。声必托形。不藉相无由显。所以境称忍刹。总百亿之须弥。世号娑婆。统三千之国土。区分三界五浊之秽土沙。形别六道二乘之鄙羊鹿。大圣慈愍俯降迦毗。丈六金容应王宫之里。三十二相炳太子之身。十九出家三十成道。四十九载处在世间。假以言音方便演畅。无染之法金口自宣。一音敷扬万类各解。机缘匪一教有尘沙。阿难总持渧无遗失。譬别器水泻之异瓶。双树入般涅槃。迦葉王城结集。一千罗汉迭察迭书。着之叶皮布乎天竺。五百中国各共奉持。十六大王皆同拥护。后汉之始方届脂那。帝世交参十有六代。翻彼域语作此方言。相承迄今五百余祀。古旧二录条目残亡。士行道安创维其缺。尔来间有祖述不同。各纪一方互存所见。三隅致隔故多失疑。又齐周陈并皆翻译。弗刊录目靡所遵承。兼值毁焚绝无依据。赖我皇帝维地柱天。澄静二仪廓清六合。庭来万国化摄九州。异出遗文莫不皆萃。臣幸有遇属此休时。忝预译经禀受佛语。执笔暇隙寝食敢忘。十余年来。询访旧老。搜讨方获。虽粗缉缀犹虑未周。广究博寻求敬俟来俊。今之所撰集。略准三书以为指南。显兹三宝。佛生年瑞依周夜明。经度时祥承汉宵梦。僧之元始城堑栋梁。毗赞光辉崇于慧皎。其外傍采隐居历年国志典坟僧祐集记诸史传等仅数十家。擿彼翠零成斯纪翮。扇之千载风于百王。共秉智炬之光。照时昏暗。同传法流之润。洽世燋枯。阐我皇猷导开厥始。昔结集之首。并指在某国城。今宣译之功。理须各宗时代。故此录体率举号。称为汉魏吴及大隋录也。失译疑伪。依旧注之人。以年为先。经随大而次。有重列者。犹约世分总其华戎。黑白道俗合有一百九十七人。都所出经律戒论传。二千一百四十六部。六千二百三十五卷。位而分之为十五轴。一卷总目。两卷入藏。三卷帝年。九卷代录。代录编鉴经翻译之少多。帝年张知佛在世之遐迩。入藏别识教小大之浅深。昔姬潜之鼎出现。彰汉室之将隆。近周毁之法重兴。显大隋之永泰。佛日再照。起自大兴之初。经论冥归。发乎开皇之始。事扶理契。合此会昌。述纪所由。因斯而作。所以外题称曰开皇三宝录云。其卷内甄为历代纪。</p>
                      <p>　　开皇三宝纪卷第一　　帝年上周秦。</p>
                      <p>　　合二十六主四百八十一年。</p>
                      <p>　　周　庄王　十五年(今止取六年入纪九年佛生)。</p>
                      <p>　　僖王　五年。</p>
                      <p>　　惠王　二十五年。</p>
                      <p>　　襄王　三十三年。</p>
                      <p>　　倾王　六年。</p>
                      <p>　　匡王　六年(四年佛入涅槃)。</p>
                      <p>　　定王　二十一年。</p>
                      <p>　　简王　十四年。</p>
                      <p>　　灵王　二十七年。</p>
                      <p>　　景王　二十五年。</p>
                      <p>　　敬王　四十三年(二十六年。阿育王起八万四千宝塔)。</p>
                      <p>　　元王　八年。</p>
                      <p>　　真定王　二十八年。</p>
                      <p>　　孝王　十五年。</p>
                      <p>　　威列王　二十四年。</p>
                      <p>　　元安王　二十六年。</p>
                      <p>　　夷列王　七年。</p>
                      <p>　　显圣王　四十八年。</p>
                      <p>　　顺静王　六年。</p>
                      <p>　　赧王　五十九年。</p>
                      <p>　　秦　昭襄王　五年。</p>
                      <p>　　孝文王　一年。</p>
                      <p>　　庄襄王　三年。</p>
                      <p>　　始皇帝　三十七年。</p>
                      <p>　　二世皇帝　三年。</p>
                      <p>　　始皇帝子　四十六日。</p>
                      <p>　　开皇三宝录卷第二(帝年前汉次新后汉)。</p>
                      <p>　　合二十六主四百一十四年。</p>
                      <p>　　(前汉)　高帝　十二年(都长安)。</p>
                      <p>　　惠帝　七年。</p>
                      <p>　　吕后摄　八年。</p>
                      <p>　　文帝　二十三年。</p>
                      <p>　　景帝　十六年。</p>
                      <p>　　武帝　五十四年。</p>
                      <p>　　昭帝　十三年。</p>
                      <p>　　宣帝　二十五年。</p>
                      <p>　　元帝　十六年。</p>
                      <p>　　成帝　二十六年。</p>
                      <p>　　哀帝　六年。</p>
                      <p>　　平帝　五年。</p>
                      <p>　　新　王莽　十七年(治长安)。</p>
                      <p>　　更始帝　二年(亦长安)。</p>
                      <p>　　(后汉)　光武帝　二十三年(都雒阳)。</p>
                      <p>　　明帝　十八年(十年译经)。</p>
                      <p>　　章帝　十三年。</p>
                      <p>　　和帝　十七年。</p>
                      <p>　　殇帝　一年。</p>
                      <p>　　安帝　十九年。</p>
                      <p>　　顺帝　十九年。</p>
                      <p>　　冲帝　一年。</p>
                      <p>　　质帝　一年。</p>
                      <p>　　桓帝　二十一年。</p>
                      <p>　　灵帝　二十二年。</p>
                      <p>　　献帝　三十年。</p>
                      <p>　　开皇三宝录卷第三(帝年下魏晋宋齐梁周大隋)。</p>
                      <p>　　合四十五主三百八十一年。</p>
                      <p>　　魏　文帝　七年(都雒阳)。</p>
                      <p>　　明帝　十三年。</p>
                      <p>　　齐王　十四年。</p>
                      <p>　　高贵乡公　六年。</p>
                      <p>　　元帝　五年。</p>
                      <p>　　(西晋)　武帝　二十六年(都雒阳)。</p>
                      <p>　　惠帝　十六年。</p>
                      <p>　　怀帝　六年。</p>
                      <p>　　愍帝　四年(都长安)。</p>
                      <p>　　(东晋)元帝　六年(都建康)。</p>
                      <p>　　明帝　三年。</p>
                      <p>　　成帝　十七年。</p>
                      <p>　　康帝　二年。</p>
                      <p>　　穆帝　十七年。</p>
                      <p>　　哀帝　四年。</p>
                      <p>　　海西公　五年。</p>
                      <p>　　简文帝　二年。</p>
                      <p>　　孝武帝　二十四年。</p>
                      <p>　　安帝　二十二年。</p>
                      <p>　　恭帝　一年。</p>
                      <p>　　宋　武帝　三年(都建康)。</p>
                      <p>　　前废帝　一年。</p>
                      <p>　　文帝　三十年。</p>
                      <p>　　孝武帝　九年。</p>
                      <p>　　中废帝　一年。</p>
                      <p>　　明帝　八年。</p>
                      <p>　　后废帝　五年。</p>
                      <p>　　顺帝　二年。</p>
                      <p>　　齐　高帝　五年(都建康)。</p>
                      <p>　　武帝　十年。</p>
                      <p>　　废帝　半年。</p>
                      <p>　　新安王　半年。</p>
                      <p>　　明帝　四年。</p>
                      <p>　　东昏侯　二年。</p>
                      <p>　　南康王　一年。</p>
                      <p>　　梁　武帝　四十八年(都建康)。</p>
                      <p>　　简文帝　二年。</p>
                      <p>　　孝元帝　四年(都江陵)。</p>
                      <p>　　(西魏)　齐王　二年(都长安)。</p>
                      <p>　　周　略阳王　二年(都长安)。</p>
                      <p>　　明帝　三年。</p>
                      <p>　　武帝　十八年。</p>
                      <p>　　宣帝　二年。</p>
                      <p>　　静帝　十年。</p>
                      <p>　　(大隋)　开皇来　十七年(都大兴)。</p>
                      <p>　　开皇三宝录卷第四(译经后汉)总一十二人。</p>
                      <p>　　合三百五十九部(五百七十五卷)(后汉)沙门迦葉摩腾　一部(一卷经)。</p>
                      <p>　　沙门竺法兰　五部(十六卷经)。</p>
                      <p>　　沙门安世高　一百七十六部(一百九十七卷经律)。</p>
                      <p>　　沙门支娄迦谶　二十一部(六十三卷经)。</p>
                      <p>　　优婆塞都尉安玄　二部(三卷经)。</p>
                      <p>　　沙门竺佛朔　二部(三卷经)。</p>
                      <p>　　沙门支曜　十一部(十二卷经)。</p>
                      <p>　　沙门康巨　一部(一卷经)。</p>
                      <p>　　清信士严佛调　七部(十卷经)。</p>
                      <p>　　沙门康孟详　六部(九卷经)。</p>
                      <p>　　沙门释昙果　一部(二卷经)。</p>
                      <p>　　沙门竺大力　一部(二卷经)。</p>
                      <p>　　诸失译经　一百二十五部(二百五十九卷经咒)。</p>
                      <p>　　开皇三宝录卷第五(译经魏吴)总道俗一十人。</p>
                      <p>　　合三百七十一部。五百六卷。</p>
                      <p>　　魏沙门昙柯迦罗　一部(一卷戒)。</p>
                      <p>　　沙门康僧铠　二部(四卷经)。</p>
                      <p>　　沙门昙帝　一部(一卷羯磨)。</p>
                      <p>　　沙门白延　六部(八卷经)。</p>
                      <p>　　沙门支强梁接　一部(六卷经)。</p>
                      <p>　　沙门安法贤　二部(五卷经)。</p>
                      <p>　　吴沙门维只难　二部(六卷经)。</p>
                      <p>　　沙门竺律炎　三部(三卷经)。</p>
                      <p>　　优婆塞支谦　一百二十九部(一百五十二卷经)。</p>
                      <p>　　沙门康僧会　一十四部(二十九卷经及注)。</p>
                      <p>　　诸失译经　一百一十部(二百九十一卷经)。</p>
                      <p>　　开皇三宝录卷第六(译经西晋)总道俗一十三人。</p>
                      <p>　　合四百五十部。七百一十七卷。</p>
                      <p>　　(西晋)沙门竺法护　二百一十部(三百九十四卷经戒)。</p>
                      <p>　　沙门畺梁娄至　一部(一卷经)。</p>
                      <p>　　沙门安法钦　五部(一十二卷经)。</p>
                      <p>　　沙门无罗叉　一部(二十卷经)。</p>
                      <p>　　清信士聂承远　三部(四卷经)。</p>
                      <p>　　沙门竺叔兰　二部(五卷经)。</p>
                      <p>　　承远子清信士道真　五十四部(六十六卷经及目录)。</p>
                      <p>　　沙门白法祖　二十三部(二十五卷经)。</p>
                      <p>　　沙门释法立　四部(十三卷经)。</p>
                      <p>　　优婆塞卫士度　一部(二卷经)。</p>
                      <p>　　沙门支敏度　二部(十三卷经)。</p>
                      <p>　　沙门释法炬　一百三十二部(一百四十二卷经)。</p>
                      <p>　　沙门支法度　四部(五卷经)。</p>
                      <p>　　诸失译经　八部(一十五卷经)。</p>
                      <p>　　开皇三宝录卷第七(译经东晋)总道俗二十七人。</p>
                      <p>　　合二百六十七部。五百六十四卷。</p>
                      <p>　　(东晋)沙门帛尸梨蜜多罗　三部(十一卷经咒)。</p>
                      <p>　　沙门支道根　二部(七卷经)。</p>
                      <p>　　沙门康法邃　一部(七卷经)。</p>
                      <p>　　沙门竺昙无兰　一百一十部(一百一十二卷经咒戒)。</p>
                      <p>　　沙门康道和　一部(三卷经)。</p>
                      <p>　　沙门迦留陀伽　一部(一卷经)。</p>
                      <p>　　沙门僧伽提婆　五部(一百一十七卷经论)。</p>
                      <p>　　沙门卑摩罗叉　二部(五卷律杂事)。</p>
                      <p>　　沙门昙摩　一部(二卷律要)。</p>
                      <p>　　沙门佛驮跋陀罗　一十五部(一百一十五卷经戒论)。</p>
                      <p>　　沙门释法显　六部(二十四卷经戒论传)。</p>
                      <p>　　沙门只多蜜　二十五部(四十六卷经)。</p>
                      <p>　　外国居士竺难提　二部(三卷经)。</p>
                      <p>　　沙门释法力　一部(一卷经)。</p>
                      <p>　　沙门释嵩公　三部(三卷经)。</p>
                      <p>　　沙门释退公　一部(一卷经)。</p>
                      <p>　　沙门释法勇　一部(一卷经)。</p>
                      <p>　　沙门释慧远　十四部(二十五卷论赞)。</p>
                      <p>　　沙门释僧敷　一部(一卷论)。</p>
                      <p>　　沙门释昙诜　二部(六卷注论)。</p>
                      <p>　　沙门支道林　七部(七卷论旨归)。</p>
                      <p>　　沙门竺僧度　一部(一卷旨归)。</p>
                      <p>　　沙门释道祖　四部(四卷目录)。</p>
                      <p>　　沙门支敏度　一部(一卷都录)。</p>
                      <p>　　沙门康法畅　一部(一卷论)。</p>
                      <p>　　沙门竺法济　一部(一卷传)。</p>
                      <p>　　沙门释昙微　二部(二卷论旨归)。</p>
                      <p>　　诸失译经　五十三部(五十六卷经咒)。</p>
                      <p>　　开皇三宝录卷第八(译经二秦)总一十六人。</p>
                      <p>　　合一百六十三部。九百一十四卷。</p>
                      <p>　　(符秦)沙门昙摩持　二部(二卷戒法坛文)。</p>
                      <p>　　沙门释慧常　一部(一卷戒本)。</p>
                      <p>　　沙门昙摩蜱　一部(五卷经)。</p>
                      <p>　　沙门鸠摩罗佛提　一部(二卷经)。</p>
                      <p>　　沙门昙摩难提　五部(一百一十四卷经论集)。</p>
                      <p>　　沙门僧伽跋澄　三部(二十七卷经)。</p>
                      <p>　　沙门僧伽提婆　三部(五十卷阿毗昙等)。</p>
                      <p>　　沙门释道安　二十四部(二十八卷经注及解志录)。</p>
                      <p>　　(姚秦)沙门竺佛念　一十三部(八十六卷经论)。</p>
                      <p>　　沙门昙摩耶舍　二部(二十三卷经阿毗昙)。</p>
                      <p>　　沙门弗若多罗　一部(五十八卷律)。</p>
                      <p>　　沙门鸠摩罗什　九十八部(四百二十五卷经论传)。</p>
                      <p>　　沙门佛驮耶舍　四部(六十九卷经律戒)。</p>
                      <p>　　沙门释僧睿　一部(一卷经录目)。</p>
                      <p>　　沙门释僧肇　四部(四卷论)。</p>
                      <p>　　沙门释道恒　一部(一卷论)。</p>
                      <p>　　开皇三宝录卷第九(译经乞伏西秦沮渠北凉元魏高齐陈氏)总二十七人。</p>
                      <p>　　合二百四部(九百一十七卷)。</p>
                      <p>　　(乞伏西秦)沙门圣坚　十四部(二十一卷经)。</p>
                      <p>　　诸失译经　八部(十一卷经)。</p>
                      <p>　　(沮渠北凉)沙门释道龚　二部(十二卷经)。</p>
                      <p>　　沙门释法众　一部(四卷经)。</p>
                      <p>　　沙门僧伽陀　一部(二卷经)。</p>
                      <p>　　沙门昙摩谶　二十四部(一百五十一卷经戒)。</p>
                      <p>　　安阳侯沮渠京声　一部(二卷禅法)。</p>
                      <p>　　沙门浮陀跋摩　一部(六十卷阿毗昙)。</p>
                      <p>　　沙门释智猛　一部(二十卷经)。</p>
                      <p>　　沙门释昙觉　一部(十五卷经)。</p>
                      <p>　　诸失译经　五部(一十七卷经佛名)。</p>
                      <p>　　(元魏北台)沙门释昙曜　二部(四卷经传)。</p>
                      <p>　　沙门吉迦夜　三部(二十五卷经论)。</p>
                      <p>　　沙门释昙辩　一部(一卷经)。</p>
                      <p>　　(元魏南京)沙门昙摩留支　三部(八卷经)。</p>
                      <p>　　沙门菩提留支　三十九部(一百二十七卷经论)。</p>
                      <p>　　沙门释法场　一部(一卷经)。</p>
                      <p>　　沙门释昙靖　一部(二卷经)。</p>
                      <p>　　沙门勒那婆提　六部(二十四卷经论)。</p>
                      <p>　　沙门佛陀扇多　十部(十一卷经论)。</p>
                      <p>　　(元魏邺都)优婆塞瞿昙般若留支　十五部(八十四卷经戒论)。</p>
                      <p>　　优禅尼国王子月婆首那　三部(七卷经)。</p>
                      <p>　　期城郡太守杨炫之　一部(五卷寺记)。</p>
                      <p>　　清信士李廓　一部(一卷经录)。</p>
                      <p>　　(高齐)沙门那连提耶舍　七部(五十卷经论)。</p>
                      <p>　　优婆塞万天懿　一部(一卷经)。</p>
                      <p>　　(陈氏)沙门俱那罗陀　四十五部(二百三十二卷经论疏传语)。</p>
                      <p>　　王子月婆首那　一部(七卷经)。</p>
                      <p>　　沙门须菩提　一部(八卷经)。</p>
                      <p>　　开皇三宝录卷第十(译经宋)总二十三人。</p>
                      <p>　　合二百一十部。四百九十卷。</p>
                      <p>　　宋沙门佛陀什　三部(三十六卷律戒羯磨)。</p>
                      <p>　　沙门释智严　一十四部(二十六卷经)。</p>
                      <p>　　沙门释宝云　四部(一十五卷经)。</p>
                      <p>　　沙门释慧严　一部(三十六卷经)。</p>
                      <p>　　沙门伊叶波罗　一部(十卷阿毗昙)。</p>
                      <p>　　沙门求那跋摩　七部(四十八卷经论记)。</p>
                      <p>　　沙门僧伽跋摩　五部(二十七卷阿毗昙集偈)。</p>
                      <p>　　沙门求那跋陀罗　七十八部(一百六十一卷经集譬喻)。</p>
                      <p>　　沙门昙摩蜜多　一十部(一十二卷经)。</p>
                      <p>　　沙门畺良耶舍　二部(二卷经)。</p>
                      <p>　　沙门昙无竭　二部(六卷经传)。</p>
                      <p>　　安阳侯沮渠京声　三十五部(三十六卷经)。</p>
                      <p>　　沙门功德直　二部(七卷经)。</p>
                      <p>　　沙门释慧简　二十五部(二十五卷经)。</p>
                      <p>　　沙门释僧璩　一部(二卷羯磨)。</p>
                      <p>　　沙门释法颖　三部(三卷戒本羯磨)。</p>
                      <p>　　沙门竺法眷　六部(二十九卷经)。</p>
                      <p>　　沙门释翔公　一部(二卷经)。</p>
                      <p>　　沙门释道严　二部(三卷经)。</p>
                      <p>　　沙门释勇公　四部(四卷经)。</p>
                      <p>　　沙门释法海　二部(二卷经)。</p>
                      <p>　　沙门释先公　一部(一卷经)。</p>
                      <p>　　沙门释道俨　一部(二卷经论)。</p>
                      <p>　　开皇三宝录卷第十一(齐梁周释经)总五十一人。</p>
                      <p>　　合一百六十九部。一千三百二十六卷。</p>
                      <p>　　齐沙门昙摩伽陀耶舍　一部(一卷经)。</p>
                      <p>　　沙门摩诃乘　二部(二卷经律)。</p>
                      <p>　　沙门僧伽跋陀罗　一部(一十八卷律)。</p>
                      <p>　　沙门释法意　二部(二卷经)。</p>
                      <p>　　沙门求那毗地　三部(十五卷经)。</p>
                      <p>　　沙门释法度　二部(二卷经)。</p>
                      <p>　　沙门释法愿　二部(二卷经)。</p>
                      <p>　　沙门释王宗　二部(七卷经及录目)。</p>
                      <p>　　沙门释昙景　二部(四卷经)。</p>
                      <p>　　沙门释法尼　一部(二卷经)。</p>
                      <p>　　沙门释道政　一部(一卷经)。</p>
                      <p>　　沙门释道备　五部(五卷经偈)。</p>
                      <p>　　竟陵文宣王萧子良　一十七部(二百五十九卷经抄)。</p>
                      <p>　　常侍庾颉　一部(一卷经)。</p>
                      <p>　　沙门释超度　一部(七卷律例)。</p>
                      <p>　　沙门释法化　一部(一卷经)。</p>
                      <p>　　沙门释法瑗　一部(三卷注经)。</p>
                      <p>　　沙门释慧基　一部(一卷注经)。</p>
                      <p>　　文宣王记室王巾　一部(一十卷僧史)。</p>
                      <p>　　梁沙门尼僧法　二十一部(三十五卷经)。</p>
                      <p>　　沙门释僧盛　一部(一卷戒法)。</p>
                      <p>　　沙门释妙光　一部(一卷经)。</p>
                      <p>　　沙门释僧祐　一十四部(六十三卷集记传)。</p>
                      <p>　　沙门释道欢　一部(一卷偈)。</p>
                      <p>　　沙门曼陀罗　三部(一十一卷经)。</p>
                      <p>　　沙门僧伽婆罗　一十一部(三十八卷经论传)。</p>
                      <p>　　清信士木道贤　一部(一卷经)。</p>
                      <p>　　王子月婆首那　一部(一卷经)。</p>
                      <p>　　沙门真谛　一十六部(四十六卷经论疏记)。</p>
                      <p>　　沙门释僧旻　一部(八十八卷经抄)。</p>
                      <p>　　沙门释僧绍　一部(四卷录目)。</p>
                      <p>　　沙门释宝唱　八部(一百七卷杂录)。</p>
                      <p>　　沙门释法朗　一部(七十二卷注经)。</p>
                      <p>　　沙门释智藏　一部(八十卷义林)。</p>
                      <p>　　武皇帝萧衍　一部(五十卷注经)。</p>
                      <p>　　沙门释慧令　一部(十二卷经抄)。</p>
                      <p>　　沙门释慧皎　一部(十四卷僧传)。</p>
                      <p>　　优婆塞袁昙允　一部(二十卷论抄)。</p>
                      <p>　　简文帝萧网　一部(二百卷法集)。</p>
                      <p>　　湘东王文学虞孝敬　一部(三十卷内典博要)。</p>
                      <p>　　周沙门释昙显　二部(二十三卷经要)。</p>
                      <p>　　沙门攘那跋陀　一部(一卷论)。</p>
                      <p>　　沙门达摩留支　一部(二十卷梵天文)。</p>
                      <p>　　沙门阇那耶舍　六部(一十七卷经)。</p>
                      <p>　　沙门耶舍崛多　三部(八卷经)。</p>
                      <p>　　沙门阇那崛多　四部(五卷经)。</p>
                      <p>　　沙门释僧[益*力]　二部(二卷经)。</p>
                      <p>　　沙门释慧善　一部(八卷论)。</p>
                      <p>　　沙门释忘名　十二部(十二卷论铭传)。</p>
                      <p>　　沙门释净蔼　一部(十一卷三宝集)。</p>
                      <p>　　沙门释道安　一部(一卷论)。</p>
                      <p>　　开皇三宝录卷第十二(译经大隋)总一十九人。</p>
                      <p>　　合七十五部　四百六十二卷。</p>
                      <p>　　(大隋)洋川郡守昙法智　一部(一卷经)。</p>
                      <p>　　沙门毗尼多留支　二部(二卷经)。</p>
                      <p>　　沙门那连提耶舍　八部(二十八卷经)。</p>
                      <p>　　沙门释僧就　一部(六十卷经)。</p>
                      <p>　　沙门阇那崛多　三十一部(一百六十五卷经)。</p>
                      <p>　　沙门释法上　三部(二十三卷数及论录)。</p>
                      <p>　　沙门释灵祐　八部(三十卷论记)。</p>
                      <p>　　沙门释信行　二部(三十五卷三阶集)。</p>
                      <p>　　沙门释法经　一部(七卷录目)。</p>
                      <p>　　沙门释宝贵　一部(八卷经)。</p>
                      <p>　　沙门释僧粲　一部(一卷论)。</p>
                      <p>　　沙门释僧琨　一部(三十二卷杂论)。</p>
                      <p>　　沙门释彦琮　六部(九卷论传录)。</p>
                      <p>　　沙门释慧影　四部(二十七卷智度解及论)。</p>
                      <p>　　广州司马郭谊　一部(二卷经)。</p>
                      <p>　　儒林郎侯君素　一部(十卷传)。</p>
                      <p>　　晋王府祭酒徐同卿　一部(二卷论)。</p>
                      <p>　　翻经学士刘凭　一部(一卷内数术)。</p>
                      <p>　　敕有司撰　一部十卷众经法式。</p>
                      <p>　　开皇三宝录卷第十三(大乘录入藏目)五百五十一部一千五百八十六卷。</p>
                      <p>　　(大乘)修多罗有译一　二百三十四部(八百八十五卷)。</p>
                      <p>　　修多罗失译二　三百三十五部(四百二卷)。</p>
                      <p>　　毗尼有译三　一十九部(四十卷)。</p>
                      <p>　　毗尼失译四　一十二部(一十四卷)。</p>
                      <p>　　阿毗昙有译五　四十九部(二百三十八卷)。</p>
                      <p>　　阿毗昙失译六　二部(七卷)。</p>
                      <p>　　开皇三宝录卷第十四(小乘录入藏目)五百二十五部(一千七百一十二卷)。</p>
                      <p>　　(小乘)修多罗有译一　一百八部(五百二十七卷)。</p>
                      <p>　　修多罗失译二　三百一十七部(四百八十二卷)。</p>
                      <p>　　毗尼有译三　三十九部(二百八十五卷)。</p>
                      <p>　　毗尼失译四　三十一部(六十七卷)。</p>
                      <p>　　阿毗昙有译五　二十一部(三百五十一卷)。</p>
                      <p>　　阿毗昙失译六　十部(二十七卷)。</p>
                      <p>　　右开皇三宝录一十四卷总目讫(此通总目一十五卷。其后十三十四大小乘入藏目录合)。</p>
                      <p>　　一千七十六部。三千二百九十二卷。</p>
                      <p>　　众经别录二卷(未详作者似宋时述)。</p>
                      <p>　　大乘经录第一卷上。</p>
                      <p>　　总四百三十八部。九百一十四卷。右三百七十部。七百七十九卷。</p>
                      <p>　　三乘通教录二　右五十一部九十七卷。</p>
                      <p>　　三乘中大乘录三　右一十七部。三十八卷。</p>
                      <p>　　小乘经录第四卷下。</p>
                      <p>　　总六百五十一部。一千六百八十二卷。右四百三十六部。六百一十卷。</p>
                      <p>　　第五篇目本阙。</p>
                      <p>　　大小乘不判录六　右一百七十四部。一百八十四卷。</p>
                      <p>　　疑经录七　右一十七部。二十卷。</p>
                      <p>　　律录八　右一十二部。一百九十五卷。</p>
                      <p>　　数录九　右六部。一百二十一卷。</p>
                      <p>　　论录十　右六部。一百五十二卷。</p>
                      <p>　　都两卷十篇。一千八十九部。二千五百九十六卷。</p>
                      <p>　　出三藏集记录　齐建武年律师僧祐撰。</p>
                      <p>　　新集撰出经论录一　四百二十部(一千八百一卷)。</p>
                      <p>　　新集撰出经缘录二　三十四部(二百九十四卷)。</p>
                      <p>　　新集序四部律录三　十四部一百八十卷。</p>
                      <p>　　新集安公古异经录四　九十二部九十二卷。</p>
                      <p>　　新集安公失译经录五　一百四十一部一百四十六卷。</p>
                      <p>　　新集安公凉土异经录六　五十九部七十九卷。</p>
                      <p>　　新集安公关中异经录七　二十四部二十四卷。</p>
                      <p>　　新集续撰失译杂经录八　一千三百六部一千五百七十卷。</p>
                      <p>　　新集抄经录九　四十六部三百五十二卷。</p>
                      <p>　　新集安公疑经录十　二十六部三十卷。</p>
                      <p>　　新集疑经伪撰杂录十一　二十部二十六卷。</p>
                      <p>　　新集安公注及杂志十二　二十四部二十八卷。</p>
                      <p>　　都十二件合二千一百六十二部四千三百二十八卷。</p>
                      <p>　　魏世众经录目　永熙年敕舍人李廓撰。</p>
                      <p>　　大乘经目录一　二百一十四部。</p>
                      <p>　　大乘论目录二　二十九部。</p>
                      <p>　　大乘经子注目录三　一十二部。</p>
                      <p>　　大乘未译经论目录四　三十三部。</p>
                      <p>　　小乘经律目录五　六十九部。</p>
                      <p>　　小乘论目录六　二部。</p>
                      <p>　　有目未得经目录七　一十六部。</p>
                      <p>　　非真经目录八　六十二部。</p>
                      <p>　　非真论目录九　四部。</p>
                      <p>　　全非经愚人妄称目录十　十一部。</p>
                      <p>　　都十件经律论真伪四百二十七部二千五十三卷。</p>
                      <p>　　齐世众经目录　武平年沙门统法上撰。</p>
                      <p>　　杂藏录一　二百九十一部八百七十四卷。</p>
                      <p>　　修多罗录二　一百七十九部三百三十卷。</p>
                      <p>　　毗尼录三　一十九部(二百五十六卷)。</p>
                      <p>　　阿毗昙录四　五十部(四百二十一卷)。</p>
                      <p>　　别录五　三十七部(七十四卷)。</p>
                      <p>　　众经抄录六　一百二十七部(一百三十七卷)。</p>
                      <p>　　集录七　三十三部(一百四十七卷)。</p>
                      <p>　　人作录八　五十一部(一百六卷)。</p>
                      <p>　　都八件经律论真伪七百八十七部二千三百三十四卷。</p>
                      <p>　　梁世众经目录　天监十七年敕沙门宝唱撰。</p>
                      <p>　　众经目录卷第一(大乘)凡二百六十二部六百七十四卷。</p>
                      <p>　　有译人多卷经一　六十九部(四百六十七卷)。</p>
                      <p>　　无译人多卷经二　五部(一十九卷)。</p>
                      <p>　　有译人一卷经三　九十部(九十卷)。</p>
                      <p>　　无译人一卷经四　九十八部(九十八卷)。</p>
                      <p>　　众经目录卷第二(小乘)凡二百八十五部四百卷。</p>
                      <p>　　有译人多卷一　一十七部(一百二十卷)。</p>
                      <p>　　无译人多卷二　五部(一十七卷)。</p>
                      <p>　　有译人一卷三　五十部(五十卷)。</p>
                      <p>　　无译人一卷四　二百一十三部(二百一十三卷)。</p>
                      <p>　　众经目录卷第三　凡三百六十二部一千六百八十二卷。</p>
                      <p>　　先异译经一　四十五部多卷(二百七十九卷)。</p>
                      <p>　　三十八部一卷(三十八卷)。</p>
                      <p>　　禅经二　九部多卷(三十八卷)。</p>
                      <p>　　三十一部一卷(三十一卷)。</p>
                      <p>　　戒律三　六十八部(二百七十五卷)。</p>
                      <p>　　疑经四　六十二部(六十七卷)。</p>
                      <p>　　注经五　四十部(二百四十六卷)。</p>
                      <p>　　数论六　三十一部(三百六十七卷)。</p>
                      <p>　　义记七　三十八部(三百四十一卷)。</p>
                      <p>　　众经目录卷第四　凡一百二十九部九百八十五卷。</p>
                      <p>　　随事别名一　一十三部(四百一十三卷)。</p>
                      <p>　　随事共名二　三十五部(四百七十卷)。</p>
                      <p>　　譬喻三　一十五部(三十六卷)。</p>
                      <p>　　佛名四　一十四部(一十九卷)。</p>
                      <p>　　神咒五　四十七部(四十七卷)。</p>
                      <p>　　总四卷都二十件凡一千四百　三十三部三千七百四十一卷。</p>
                      <p>　　大隋众经目录　开皇十四年敕翻经所法经等二十大德撰。</p>
                      <p>　　大乘修多罗藏录一(六分)合七百八十四部一千七百一十八卷。</p>
                      <p>　　众经一译分　合一百三十三部(四百二十一卷)。</p>
                      <p>　　众经异译分　合一百九十五部(五百三十二卷)。</p>
                      <p>　　众经失译分　合一百三十四部(二百七十五卷)。</p>
                      <p>　　众经别生分　合二百二十一部(二百六十四卷)。</p>
                      <p>　　众经疑惑分　合二十一部(三十卷)。</p>
                      <p>　　众经伪妄分　合八十部(一百九十六卷)。</p>
                      <p>　　小乘修多罗藏录二(六分)合八百四十二部一千二百一卷。</p>
                      <p>　　众经一译分　合七十二部(二百九十二卷)。</p>
                      <p>　　众经异译分　合一百部(二百七十卷)。</p>
                      <p>　　众经失译分　合二百五十部(二百七十二卷)。</p>
                      <p>　　众经别生分　合三百四十一部(三百四十六卷)。</p>
                      <p>　　众经疑惑分　合二十九部(三十一卷)。</p>
                      <p>　　众经伪妄分　合五十三部(九十三卷)。</p>
                      <p>　　大乘毗尼藏录三(六分)合五十部八十三卷。</p>
                      <p>　　众律一译分　合十二部(三十二卷)。</p>
                      <p>　　众律异译分　合七部(七卷)。</p>
                      <p>　　众律失译分　合十二部(一十四卷)。</p>
                      <p>　　众律别生分　合十六部(一十六卷)。</p>
                      <p>　　众律疑惑分　合一部(二卷)。</p>
                      <p>　　众律伪妄分　合二部(十一卷)。</p>
                      <p>　　小乘毗尼藏录四(六分)合六十二部三百八十一卷。</p>
                      <p>　　众律一译分　合一十五部(一百九十八卷)。</p>
                      <p>　　众律异译分　合八部(一百二十六卷)。</p>
                      <p>　　众律失译分　合二十九部(三十五卷)。</p>
                      <p>　　众律别生分　合六部(六卷)。</p>
                      <p>　　众律疑惑分　合二部(三卷)。</p>
                      <p>　　众律伪妄分　合三部(三卷)。</p>
                      <p>　　大乘阿毗昙藏五(六分)合六十八部二百八十一卷。</p>
                      <p>　　众论一译分　合四十二部(二百六卷)。</p>
                      <p>　　众论异译分　合八部(五十二卷)。</p>
                      <p>　　众论失译分　合一部(二卷)。</p>
                      <p>　　众论别生分　合一十五部(一十九卷)。</p>
                      <p>　　众论疑惑分　合一部(一卷)。</p>
                      <p>　　众论伪妄分　合一部(一卷)。</p>
                      <p>　　小乘阿毗昙藏六(六分)合一百一十六部四百八十二卷。</p>
                      <p>　　众论一译分　合一十四部(二百七十六卷)。</p>
                      <p>　　众论异译分　合八部(六十六卷)。</p>
                      <p>　　众论失译分　合五部(二十二卷)。</p>
                      <p>　　众论别生分　合八十六部(一百七卷)。</p>
                      <p>　　众论疑惑分　合一部(一卷)。</p>
                      <p>　　众论伪妄分　合二部(十卷)。</p>
                      <p>　　佛灭度后抄集录七(二分)合一百四十四部六百二十七卷。</p>
                      <p>　　西域圣贤抄集分　合四十八部(一百一十九卷)。</p>
                      <p>　　此方诸德抄集分　合九十六部(五百八卷)。</p>
                      <p>　　佛灭度后传记录八(二分)　合六十八部一百八十五卷。</p>
                      <p>　　西域圣贤传记分　合一十三部(三十卷)。</p>
                      <p>　　此方诸德传记分　合五十五部(一百五十五卷)。</p>
                      <p>　　佛灭度后著述录九(二分)合一百一十九部一百三十四卷。</p>
                      <p>　　西域圣贤著述分　合一十五部(一十九卷)。</p>
                      <p>　　此方诸德著述分　合一百四部(一百一十五卷)。</p>
                      <p>　　右九录合二千二百五十七部五千三百一十卷。</p>
                      <p>　　前六家录搜寻并见故列诸家体用如右　右录一卷(似是秦时释利防等所赍来经目录)。</p>
                      <p>　　汉时佛经目录一卷(似是伽叶摩腾创译四十二章经目即撰录)。</p>
                      <p>　　朱士行汉录一卷(魏时)。</p>
                      <p>　　旧录一卷(似前汉刘向搜集藏书所见经录)。</p>
                      <p>　　释道安录一卷(秦时)　聂道真录一卷(晋时)。</p>
                      <p>　　释僧睿二秦录一卷(后秦)　朱士行汉录一卷(魏时)。</p>
                      <p>　　竺道祖众经录四卷(魏世吴世晋世杂录河西伪录)。</p>
                      <p>　　竺法护录一卷(晋时)　支敏度录一卷(东晋)。</p>
                      <p>　　又都录一卷　释王宗录二卷(前齐世)。</p>
                      <p>　　释弘充录一卷　释道慧宋齐录一卷。</p>
                      <p>　　释道凭录一卷　释正度录一卷。</p>
                      <p>　　王车骑录一卷　始兴录一卷。</p>
                      <p>　　庐山录一卷　赵录一卷(似是赵时未见经致疑姓氏)。</p>
                      <p>　　岑号录一卷　菩提流支录一卷(后魏)。</p>
                      <p>　　释僧绍华林佛殿录四卷　梁天监十四年敕沙门释僧绍撰。</p>
                      <p>　　灵裕法师译经录一卷　众经都录八卷(似是总合诸家未详作者)。</p>
                      <p>　　右二十四家录检传记有目。并未尝见故列之于后。使传万世。</p>
                      <div class="jw-bottom">
       <li><a href="1508.htm">上一部：乾隆大藏经·此土著述·菩萨戒义疏二卷</A>
      <li><a href="1510.htm">下一部：乾隆大藏经·此土著述·请观音经疏一卷</a></li></div></div>
     <div class="bottom-bt">乾隆大藏经·此土著述·</div></body></html>
