<HTML><HEAD><TITLE>第0317部～观世音菩萨秘密藏神咒经一卷</TITLE>
<meta http-equiv="Content-Type" content="text/html; charset=utf-8" />
<META content="MSHTML 5.00.3700.6699" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
if (screen.width>1300){fSize=1.30;}else {fSize=0.96;}
function changeFontSize1(){fSize=fSize+0.1;document.body.style.fontSize=fSize+'em';}
function changeFontSize2(){if (screen.width>1300){fSize=1.30;}else {fSize=0.96;};document.body.style.fontSize=fSize+'em';}
function changeFontSize3(){fSize=fSize-0.1;document.body.style.fontSize=fSize+'em';}
</SCRIPT>
</head>
<body>

<a id="MENU-top"></a>

<div class="top-bt">
<div class="top-left">大乘五大部外重译经·第0317部</div>
<div class="top-center">观世音菩萨秘密藏神咒经一卷</div>
<div class="top-right">唐于阗三藏实叉难陀译</div></div>
<div class="top-bm">
<div class="bm-bt"><div class="bm-jbt">· 经名 · 卷数 · 跋序</div><div class="bm-jbt-left"><div class="bm-jbtbm">· 品名 · 品数 · 译作者</div>
<div class="bm-zt">字体：<a href="javascript:void(0)" onclick="changeFontSize1()">大号</a> <a href="javascript:void(0)" onclick="changeFontSize2()">中号</a> <a href="javascript:void(0)" onclick="changeFontSize3()">小号</a></div></div></div>
<div class="bm-bt"><div class="bm-jbt"><a href=#j0317-1>观世音菩萨秘密藏神咒经</a></div><div class="bm-jbt-left">
<div class="bm-jbtbm"><a href=#j0317-2>秘密藏神咒除破一切恶业陀罗尼品第一</a></div>
<div class="bm-jbtbm"><a href=#j0317-3>秘密藏一切爱乐法品第二</a></div>
<div class="bm-jbtbm"><a href=#j0317-4>观世音陀罗尼和阿伽陀药法令人爱乐品第三</a></div>
<div class="bm-jbtbm"><a href=#j0317-5>观世音如意轮含药品第四</a></div>
<div class="bm-jbtbm"><a href=#j0317-6>观世音心轮眼药品第五</a></div>
<div class="bm-jbtbm"><a href=#j0317-7>火唵陀罗尼药品第六</a></div>
<div class="bm-jbtbm"><a href=#j0317-8>火唵吉祥陀罗尼</a></div></div></div></div>
<div class="jwzw">
<div class="jwbt-box"><div class="jwxy1"></div><!--kh5--><div class="jwbt"><a id=j0317-1></a><a href="../pdf/jd.asp?fjname=0317&picx=670&picy=678&fjml=040&fjurl=0317-j1" target="_blank">观世音菩萨秘密藏神咒经</a></div><div class="nz"></div>
<div class="jwbtbm"><a id=j0317-2></a><a href=#MENU-top>秘密藏神咒除破一切恶业陀罗尼品第一</a></div></div>
<p>　　如是我闻：一时，佛在伽栗斯山，与大菩萨众俱。<br>
　　尔时，观世音菩萨摩诃萨，即从座起，整衣服，胡跪合掌，白佛言：“世尊，我有大陀罗尼法，名摩诃波头摩栴檀摩尼心轮，能于一切事所求皆得成就。若如来大慈悲许我说者，我当承佛神力，为饶益一切众生故说。所以者何？世尊，此陀罗尼，有大神力，犹如摩尼宝，亦如如意树，能满一切愿。”<br>
　　尔时，世尊赞观世音菩萨言：“善哉！善哉！汝已慈悲故，为众生能如是问。听汝无障碍，说此陀罗尼。”<br>
　　观世音菩萨既蒙听许，即起合掌作礼，还本坐处，谛观众会，具大慈悲，即说咒曰：</p>
<p class="jwzy">　　那谟喝啰怛那(二合)怛啰(二合)夜耶(一)那谟阿哩<!--zh1-->耶(二)婆嚧枳帝捨靺(亡箇切二合)啰耶(二)曝地(陀異<!--zh1-->切)萨怛靺(亡箇切二合)耶(三)摩诃萨怛靺(同上二合)耶<!--zh1-->(四)摩诃箇路尼(上声)迦耶(五)怛侄他(六)呜吽(二合)<!--zh1-->(七)斫箇啰(二合)筏底(多以切八)振多末尼(九)摩诃播<!--zh1-->特迷(二合十)噜噜底(多切以)瑟吒(二合十一)阇靺(亡箇切二<!--zh1-->合)啰(十二)阿箇哩沙(二合)耶(十三)虎(河古切)泮吒(短声)萨<!--zh1-->靺(二合)(已上根本身咒)</p>
<p class="jwzy">　　呜吽(二合)播特摩(二合)振多末尼阇靺(二)啰虎吽(二合已上心咒)</p>
<p class="jwzy">　　呜吽(二合)筏啰陀耶播特迷(二合)虎吽(二合以上心中心<!--bhh-->咒)</p>
<p>　　尔时，观世音菩萨，说此如意轮陀罗尼已，大地六种震动，天、龙、夜叉、乾闼婆、阿修罗、迦楼罗、紧那罗、摩睺罗伽等宫殿悉皆震动。魔王及诸魔众生大惊怖，魔王宫殿皆悉火起，自余种类夜叉恶鬼，并皆惶惧，仆面倒地。一切地狱门开，罪人解脱，受天胜乐。尔时，天雨宝华及种种宝庄严具，诸天音乐在虚空中，出种种声供养如来。<br>
　　尔时，世尊以梵音声，说偈赞观世音菩萨摩诃萨言：“善哉！善哉！汝善男子，愍念众生，说陀罗尼，能令众生，得大胜益！”<br>
　　尔时，世尊复告观世音菩萨言：“善男子，能为诸众生故，说此大神通王陀罗尼法。”<br>
　　时，观世音菩萨白佛言：“若有善男子、善女人，比丘、比丘尼、优婆塞、优婆夷，童男、童女，于此生中欲求现报，当于昼夜一心精勤，不忘此陀罗尼者，亦不简择时日、净与不净，若诵得已即有成验。凡所求事，当诵一百八遍，即百千事成，更无别有神咒及此如意轮王陀罗尼者。所以者何？过去、现在恶业重障悉能破坏。<br>
　　“若能诵此陀罗尼，应堕阿鼻地狱即得解脱，五逆等罪亦悉灭除，何况其余恶业，及诸厄难一切疾病？若热病一日、二日、三日、四日，若昼、若夜，若风黄、脑黄、痰癊等病，诵此咒者，悉得除愈。若被蛊毒、厌祷、丁疮、疥癞、瘑痒、风狂、头痛，及耳鼻唇舌、牙齿、咽喉、口面头脑、胸胁心腹、腰背脚手、头足等痛，悉得除差。但是身中有病，皆悉治之。若夜叉、罗刹、毗那夜迦、恶魔鬼神悉不能害，亦不畏刀兵水火、恶风雨雹、怨家劫盗、恶王恶贼，终不能害，亦不横死，及诸恶梦、蚖蛇蝮蝎、守宫百足、蜘蛛诸恶、毒兽、师子、虎、狼悉不能害。兵斗战阵，皆得胜利。若有官事诤讼，皆得和解。若读诵此陀罗尼一遍，如上等事，悉得遂意。<br>
　　“若日日诵此陀罗尼一百八遍，见观世音菩萨告言：‘汝善男子，汝等勿怖！欲求何愿，一切施汝！’阿弥陀佛自现其身，见极乐世界庄严之事如经中说，亦见极乐世界诸菩萨众，亦见十方一切诸佛，亦见观世音菩萨所居住处补怛罗山。即得自身清净，常为诸王、公卿、宰相恭敬供养，众人爱敬。所生之处不处母胎，生莲花上微妙庄严，在所生处常得宿命。始从今日乃至成佛，终不堕恶道，常生佛前。”</p>
<div class="jwbt-box"><div class="jwbtbm"><a id=j0317-3></a><a href=#MENU-top>秘密藏一切爱乐法品第二</a></div></div>
<p>　　尔时，观世音菩萨怜愍众生，复说秘密如意心轮陀罗尼，但有所须皆悉自来。财有二种：一者、世间财，二者、出世间财。世间财者，金银等宝；出世间财者，福德、智慧，具二庄严。身心悦豫，众人爱敬，能救一切众生苦，慈心增长能与智者，乐具资生利益能加势力。唯此秘密藏境界，不得向余人说。<br>
　　若欲得此如意轮陀罗尼我最胜验者，至心一切时、一切处，净与不净，常应诵持，一无过咎，所诵课充。复应称观世音菩萨名，及如意轮陀罗尼，并称彼人名字，或时思念，若王、王子、妃后、公主、婆罗门、刹利、毗舍、首陀，若男若女、童男童女、种种外道，但欲亲觐者，应称彼人名，每至五更使得课充。若求最胜验者，或亲觐国王，于七日中，每至五更诵一千八遍即得相见。若欲亲觐妃后，应诵九百遍。若欲亲觐王子，诵八百遍。若亲觐内宫，诵七百遍。若欲亲觐公主，诵六百遍。若欲亲觐婆罗门，诵五百遍。若欲亲觐刹利，诵四百遍。毗舍，诵三百遍。比丘、比丘尼，一百遍。优婆塞、优婆夷，九十遍。童男童女，诵六十遍。此名亲近课法，能成办一切事。财物、奴、马、一切乐具有所爱乐者，或在远处，意所求之，如风疾至。凡欲为事，但得课充，其事即成。<br>
　　若欲见观世音菩萨，诵一千八遍，即见真身，一切成满。若欲见金刚，应诵一万遍，即现其前，怜念其人如父爱子，心所愿事悉能与之。若欲见诸佛及诸大众，诵一万三千遍即见。若七日七夜相续诵，凡所持咒神皆悉现前，各各自将已咒功能，施与其人，常随拥护。第七日，三千大千世界主，及天帝释，与诸眷属俱来，皆与其愿。能依如前所说诵课法满者，所求之愿，皆得满足。</p>
<div class="jwbt-box"><div class="jwbtbm"><a id=j0317-4></a><a href=#MENU-top>观世音陀罗尼和阿伽陀药法令人爱乐品第三</a></div></div>
<p>　　观世音菩萨复为怜愍众生故，说爱乐药法，令人见者生欢喜心。和合既了，身上带行，最胜成就一切皆得遂意。<br><!--zh1-->
　　牛黄、<!--〓-->白檀、<!--〓-->郁金香、<!--〓-->龙脑香、<!--〓-->麝香、<!--〓-->豆蒄子、<!--〓-->丁香、<!--〓-->迦俱罗、<!--〓-->莲华、<!--〓-->青莲华、<!--〓-->金薄<!--zh1-->各等分，白蜜与药亦等分捣和。诵前咒一千八遍，用香或熏身熏衣，或涂眼胞上，或点额涂身之时，若王及夫人、太子、百官、宫人、男子、女人等爱乐，钦兹道法发菩提心，身力财物皆悉不惜，并能施之，为其给使，说不可尽。犹如日月一切悉欲乐见，诸事皆能成办；若人带持此药，罪障消灭，一切厄难皆得解脱。若王势力强夺，水漂火烧、种种刀杖、诸毒药，系缚烦恼，皆得解脱，唯须至心！然此药不得辄内口中，毒故。</p>
<div class="jwbt-box"><div class="jwbtbm"><a id=j0317-5></a><a href=#MENU-top>观世音如意轮含药品第四</a></div></div>
<p>　　观世音菩萨怜愍众生，复说口含药法，令一切爱乐。<!--〓--><br>
　　龙脑香、<!--〓-->麝香、<!--〓-->郁金香<!--zh1-->细捣和牛黄，以上三咒各诵一千八遍。以净水和之，作丸如梧桐子大。复诵三咒各一百八遍，阴干，莫令风日到。是一一丸，各诵前三咒各七遍，即著一丸内口中。若王、辅相、大众等类，共一人语时即生恭敬，财宝不惜。但所须者，一切人皆与之。凡所说言，一切信受。有所愿处，并悉克从。<br>
　　著药口中时，常须诵咒，观世音菩萨即与其愿。应以观世音菩萨像前，香水作方坛，纵广四肘。用种种花置坛中，草木花但求可得者。烧白檀香，取前丸药著坛中。竖四幢张白幔盖，坛上悬四白幡，供养观世音菩萨。然后诵心咒、心中心咒各诵一百八遍，诵身咒一百八遍，然白栴檀香散花，尔时求愿一切皆获。取坛中药带，所向之处欲求皆得，有所言说亦悉信受，一切事皆得成就，除不至心。</p>
<div class="jwbt-box"><div class="jwbtbm"><a id=j0317-6></a><a href=#MENU-top>栴檀摩尼心轮眼药法品第五</a></div></div>
<p>　　时，观世音菩萨怜愍众生故，说眼药法，令一切人见皆生爱乐欢喜。<br><!--zh1-->
　　慢室迦拘竖、<!--〓-->红莲华、<!--〓-->青莲华、<!--〓-->海水沫，或乌贼鱼骨、<!--〓-->牛黄、<!--〓-->郁金香、<!--〓-->汉郁金、<!--〓-->毕茇、<!--〓-->胡椒、<!--〓-->干姜<!--zh1-->并等分捣细筛讫。前药有一两，即著麝香、龙脑香半两细研。观世音菩萨像前和合，其前三咒各诵一千八遍，于一切众生边皆起慈悲心。著此药置观世音菩萨足下，然后触著，即得用铜筋点药著眼。治眼一切病，翳障、白晕、流泪、赤膜、清盲、头痛。<br>
　　每日一度著此药置眼中，一切眼病皆得除差。二日著，治身中一切病。三日著，治八十四种痫。四日著，内外一切障不能障。五日著，一切怨贼、兵甲斗战皆得胜利。六日著，一切恶业烦恼、四重五逆、恶梦蛊道悉能破坏，终不堕三恶道。七日著，国王、宰相、一切大众，皆顺恭敬，信受爱乐。二七日著，得大自在。三七日著，则与国王、宰相得相亲觐。四七日著，所有夜叉并诸眷属为其给使。五七日著，阿修罗、诸龙、夜叉、罗刹皆为给使。六七日著，有大功能，飞空罗刹、厌魅蛊道，乃至成佛常随逐卫护。七七日著，摩诃迦罗神乃至八部神，皆来随从，为其给使。八七日著，众人不见。九七日著，悉见一切伏藏。十七日著，阿修罗宫门自然开辟，宫中所有悉见，出入无碍。十一七日著，所有一切诸药，犹如火状对治悉皆现前，若求长命及大力者即得。十二七日著，众山开辟，宝物出现，随意取用。十三七日著，龙宫自然开辟，宝物出现，随所见者皆无障碍。十四七日著，欲界诸天宫殿无不开者，皆悉得见。十五七日著，夜黑闇中犹如白日。十六七日著，地下金地、金刚地、水轮、风轮、空轮悉见。十七七日著，四天下所有地狱中众生悉见，已得见彼力故，诸受苦众生皆得解脱。十八七日著，其人德力如日。十九七日著，见金刚真身，诸愿皆满。二十七日著，见大慈悲观世音菩萨，一切愿皆得满足。二十一七日著，飞腾虚空，见色界诸天宫殿皆悉开辟，复见十方诸佛菩萨及佛净国。若一年著，得五种清净眼。<br>
　　若能修此法者，应当深信此教，怜愍众生不得生疑，一切成就如前所说。</p>
<div class="jwbt-box"><div class="jwbtbm"><a id=j0317-7></a><a href=#MENU-top>火唵陀罗尼药品第六</a></div></div>
<p>　　观世音菩萨怜愍众生故，说火唵吉祥法，能成一切事，能破一切烦恼罪障恶业。若有怨敌，皆悉降伏。微建毗那夜迦嗔心，即自歇息，不复能为害。众人咸生爱敬。<br>
　　穿地作炉，辟方一肘，摩梨枝摩练遮、白芥子、酪、蜜、酥等分和合，沉檀香、木柴各长十二指，横量指截，著炉中烧。以手抄取少许药，咒一遍放火中烧，如是满一千八遍，能破一切业障，寿命延长，年一百二十岁。相续七日能作唵法，寿命一千岁，身即清净。若能二七日作法，国王、太子、辅相、凡庶，归心恭敬。<!--zh1-->三七日作法，三十三天及诸眷属，并日月四天王与其眷属，悉来为作卫护，勒叉金刚与大效验，观世音菩萨满其大愿。<!--zh1-->
<br>　　若国土少雨，白芥子及酥以次咒之三日，火中烧，即降雨时。若雨多不止，取此炉中灰咒一百八遍，向四方上散之，其雨即止。<!--zh1-->若恶雹下，暴风卒起，还用此炉灰咒一百八遍，向有云处遥散即止。<!--zh1-->
<br>　　若常诵，咒力如那罗延，舍此身已即生极乐世界，所在生处常得宿命，即至成佛。</p>
<p>
　　尔时，观世音菩萨白言：“世尊，此栴檀心轮陀罗尼，如我所说。若比丘、比丘尼、优婆塞、优婆夷、若男、若女受持者，必得成就，勿怀疑心！所忆念一切事，皆须深信，不得生疑。”<br>
　　尔时，佛赞观世音菩萨言：“善哉！善哉！大慈悲观世音菩萨摩诃萨，乃能说此微妙如意轮陀罗尼法，现阎浮提，利乐诸众生等。若发心口诵，即得效验。虽然汝依我教与诸众生，数数勤加策励示诲，使得效验为现其身。莫违我语，我当随喜。”<br>
　　尔时，观世音菩萨白佛言：“世尊，我于无量劫来，以慈悲心受寄众生，常作拥护，与其效验。佛自证知，为众生故，说此如意轮陀罗尼。若有受持，常自作课诵者，诸愿皆得。我承佛力，如是救苦众生。”<br>
　　尔时，观世音菩萨摩诃萨，说此如意轮陀罗尼经已，一切大众，皆大欢喜，信受奉行。</p>
<div class="jwbt-box"><div class="jwbtbm"><a id=j0317-8></a><a href=#MENU-top>火唵吉祥陀罗尼</a></div></div>
<p class="jwzy">　　那谟阿啰那哆啰　夜耶　那谟弥陀婆耶　<!--zh1-->怛他揭哆耶　那谟曷耶　跋嚧枳帝摄拔啰耶　菩提萨哆缚耶　摩诃萨埵耶　摩诃伽嚧尼　伽耶　怛姪他　唵　阿慕佉　<!--zh1-->阿波唎帝　喝多吽　吽破吒　娑婆诃</p>
<div class="jw-bottom">
 <li><a href="0316.htm">上一部：乾隆大藏经·大乘五大部外重译经·千手千眼观世音菩萨广大圆满无碍大悲心陀罗尼经一卷</a></li>
<li><a href="0318.htm">下一部：乾隆大藏经·大乘五大部外重译经·观世音菩萨如意摩尼陀罗尼经一卷</a></li></div></div>
 <div class="bottom-bt">乾隆大藏经·大乘五大部外重译经·观世音菩萨秘密藏神咒经</div></body></html>






