<HTML><HEAD><TITLE>第0450部～佛说法常住经一卷</TITLE>
<meta http-equiv="Content-Type" content="text/html; charset=utf-8" />
<META content="MSHTML 5.00.3700.6699" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
if (screen.width>1300){fSize=1.30;}else {fSize=0.96;}
function changeFontSize1(){fSize=fSize+0.1;document.body.style.fontSize=fSize+'em';}
function changeFontSize2(){if (screen.width>1300){fSize=1.30;}else {fSize=0.96;};document.body.style.fontSize=fSize+'em';}
function changeFontSize3(){fSize=fSize-0.1;document.body.style.fontSize=fSize+'em';}
</SCRIPT>
</head>
<body>

<a id="MENU-top"></a>

<div class="top-bt">
<div class="top-left">大乘单译经·第0450部</div> 
<div class="top-center">佛说法常住经一卷</div>
<div class="top-right">出安祐二录开元录云今附西晋录</div></div>
<div class="top-bm">
<div class="bm-bt"><div class="bm-jbt">· 经名 · 卷数 · 跋序</div><div class="bm-jbt-left"><div class="bm-jbtbm">· 品名 · 品数 · 译作者</div>
<div class="bm-zt">字体：<a href="javascript:void(0)" onclick="changeFontSize1()">大号</a> <a href="javascript:void(0)" onclick="changeFontSize2()">中号</a> <a href="javascript:void(0)" onclick="changeFontSize3()">小号</a></div></div></div>
<div class="bm-bt"><div class="bm-jbt"><a href=#j0450-1>佛说法常住经</a></div></div></div>
<div class="jwzw">
<div class="jwbt-box"></div><div class="jwbt"><a id=j0450-1></a><a href="../pdf/jd.asp?fjname=0450&picx=313&picy=313&fjml=047&fjurl=0450-j1" target="_blank">佛说法常住经</a></div><div class="nz"></div>
<p>　　闻如是：一时，佛游舍卫国祇树给孤独之园。<br>
　　佛告诸比丘：“法者常在，有佛无佛，法住如故。如来至真出现世间，因为宣解分别深义敷演至慧。志在小乘，为说四谛，苦、习、尽、道，生苦、老苦、病苦、死苦、求不得苦。举要言之，有阴身苦；设无有身，当有何患？是曰苦谛。目贪于色，耳、鼻、身、口、意亦复如是，由此因缘，成其六衰，从来劫数甚大久矣！既谛见斯已，知为恶习，悉无益身。因守身行，护其心口十恶，以拔十二因缘根本，则灭除三毒，空无相愿，由成罗汉。缘十二因，知其牵连，断其根源，转成缘觉。解身本空，奉六度无极、四等四恩、道品之法三十有七，空无相愿无此三事，不为取证；六通善权，常济危厄；等心一切，无所适莫，故曰菩萨。逮不退转，当成无上正真之道，为最正觉，度脱十方，故号为佛。道法常存，行者与合，无彼无此。犹如众流，未到海时，各有本名；以合于海，无有异号。道德若兹，去来今佛合一法身，行与道合。因为众生分别演说，阴、衰、诸入、十二牵连皆为病疾；诸度无极、四等四恩为大法药，疗众生病，净如虚空，明踰日光，德超须弥，神圣巍巍，莫能讥谤！众罪消灭，无复诸苦，更以大慈悲度脱十方。”<br>
　　佛说是时，诸比丘众漏尽意解，无数菩萨寻时逮得无所从生法忍。佛说如是，诸比丘及诸菩萨、诸天龙神、阿须伦，闻经欢喜，皆前为佛作礼而去。</p>
<div class="jw-bottom">
 <li><a href="0449.htm">上一部：乾隆大藏经·大乘单译经·佛说树提伽经一卷</a></li>
<li><a href="0451.htm">下一部：乾隆大藏经·大乘单译经·佛说长寿王经一卷</a></li></div></div>
 <div class="bottom-bt">乾隆大藏经·大乘单译经·佛说法常住经</div></body></html>





