<HTML><HEAD><TITLE>第0198部～后出阿弥陀佛偈经一卷</TITLE>
<meta http-equiv="Content-Type" content="text/html; charset=utf-8" />
<META content="MSHTML 5.00.3700.6699" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
if (screen.width>1300){fSize=1.30;}else {fSize=0.96;}
function changeFontSize1(){fSize=fSize+0.1;document.body.style.fontSize=fSize+'em';}
function changeFontSize2(){if (screen.width>1300){fSize=1.30;}else {fSize=0.96;};document.body.style.fontSize=fSize+'em';}
function changeFontSize3(){fSize=fSize-0.1;document.body.style.fontSize=fSize+'em';}
</SCRIPT>
</head>
<body>

<a id="MENU-top"></a>

<div class="top-bt">
<div class="top-left">大乘五大部外重译经·第0198部</div>
<div class="top-center">后出阿弥陀佛偈经一卷</div>
<div class="top-right">后汉失译师名</div></div>
<div class="top-bm">
<div class="bm-bt"><div class="bm-jbt">· 经名 · 卷数 · 跋序</div><div class="bm-jbt-left"><div class="bm-jbtbm">· 品名 · 品数 · 译作者</div>
<div class="bm-zt">字体：<a href="javascript:void(0)" onclick="changeFontSize1()">大号</a> <a href="javascript:void(0)" onclick="changeFontSize2()">中号</a> <a href="javascript:void(0)" onclick="changeFontSize3()">小号</a></div></div></div>
<div class="bm-bt"><div class="bm-jbt"><a href=#j0198-1>后出阿弥陀佛偈经</a></div></div></div>
<div class="jwzw">
<div class="jwbt-box"><div class="jwxy1"></div><div class="jwbt"><a id=j0198-1></a><a href="../pdf/jd.asp?fjname=0198&picx=243&picy=244&fjml=038&fjurl=0198-j1" target="_blank">后出阿弥陀佛偈经</a></div></div><div class="nz"></div>
<p class="jy5">　　惟念法比丘， 乃从世饶王。<br>
　　发愿喻诸佛， 誓二十四章。<br>
　　世世见诸佛， 垓数无有量，<br>
　　不废宿命行， 功德遂具成。<br>
　　世界名清净， 得佛号无量，<br>
　　国界平夷易， 丰乐多上人。<br>
　　宝树若干种， 罗列丛相生，<br>
　　本茎枝叶花， 种种各异香。<br>
　　顺风日三动， 翕习如华生，<br>
　　堕地如手布， 杂厕上普平。<br>
　　一切无诸山， 海水及诸源，<br>
　　但有河水流， 音响如说经。<br>
　　天人入水戏， 在意所欲望，<br>
　　令水齐胳肩， 意愿随念得。<br>
　　佛寿十方沙， 光明普无边，<br>
　　菩萨及弟子， 不可算称量。<br>
　　若欲见彼佛， 莫疑亦莫忘，<br>
　　有疑在胎中， 不合五百年。<br>
　　不疑生台坐， 叉手无量前，<br>
　　愿欲遍十方， 须臾则旋还。<br>
　　惟念彼菩萨， 垓劫作功勤，<br>
　　本行如此致， 得号会世尊。<br>
　　佛兴难得值， 须臾会难闻，<br>
　　讲说士难遇， 受学人难得。<br>
　　若后遭末世， 法欲衰微时，<br>
　　当共建拥护， 行佛无欲法。<br>
　　佛能说此要， 各各勤思行，<br>
　　受此无量福， 世世稽首行。</p>
<p>　　盖闻紫虚荡荡资银隥而遐升，碧浪沧沧驾宝舟而广连，有菩萨戒品荘严者，太宗文皇帝之尚仪也。贤明早著，令德宿昭，雪皎意华，冰清心镜。才兼六行，蕙质久而弥芬。位极一时，兰性幽而逾馥。有佩稻粱之惠，无忘亭育之恩奉，为朕躬敬造一切经论，龙宫妙旨抒四辩於言泉，鹫领遗文流一味於法海。以兹胜福，用彼良因，上奉七庙之灵，下散十方之众。纵使风炎变起甘露，湿而无穷，永劫迁移，香乳流而不竭云尔。</p>
<div class="jw-bottom">
 <li><a href="0197.htm">上一部：乾隆大藏经·大乘五大部外重译经·拔一切业障根本得生净土神咒一卷</a></li>
<li><a href="0199.htm">下一部：乾隆大藏经·大乘五大部外重译经·大阿弥陀佛经二卷</a></li></div></div>
 <div class="bottom-bt">乾隆大藏经·大乘五大部外重译经·后出阿弥陀佛偈经</div></body></html>





