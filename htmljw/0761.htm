<!DOCTYPE HTML PUBLIC"-//W3C//DTD HTML 4.0 Transitional//EN">
<HTML><HEAD><TITLE>第0761部～佛说五恐怖世经一卷</TITLE>
<meta http-equiv="Content-Type" content="text/html; charset=utf-8" />
<META content="MSHTML 5.00.3700.6699" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
  if (screen.width>1300){fSize=1.30;}else {fSize=0.96;}
  function changeFontSize1(){fSize=fSize+0.1;document.body.style.fontSize=fSize+'em';}
  function changeFontSize2(){if (screen.width>1300){fSize=1.30;}else {fSize=0.96;};document.body.style.fontSize=fSize+'em';}
  function changeFontSize3(){fSize=fSize-0.1;document.body.style.fontSize=fSize+'em';}
</SCRIPT>
</head>
<body>

<a id="MENU-top"></a>

<div class="top-bt">
<div class="top-left">小乘单译经·第0761部</div>
<div class="top-center">佛说五恐怖世经一卷</div>
<div class="top-right">宋居士沮渠京声译</div></div>
<div class="top-bm">
<div class="bm-bt"><div class="bm-jbt">· 经名 · 卷数 · 跋序</div><div class="bm-jbt-left"><div class="bm-jbtbm">· 品名 · 品数 · 译作者</div>
<div class="bm-zt">字体：<a href="javascript:void(0)" onclick="changeFontSize1()">大号</a> <a href="javascript:void(0)" onclick="changeFontSize2()">中号</a> <a href="javascript:void(0)" onclick="changeFontSize3()">小号</a></div></div></div>
<div class="bm-bt"><div class="bm-jbt"><a href=#j0761-1>佛说五恐怖世经</a></div></div></div>
<div class="jwzw">
<div class="jwbt-box"><div class="jwbt"><a id=j0761-1></a><a href=#MENU-top>佛说五恐怖世经</a></div></div>
<p>　　闻如是。一时佛在舍卫国祇树给孤独园。佛告诸比丘。有五当来恐怖。未到未成且来不久可畏。当善思惟以方便远离之。何谓五一者谓后当来比丘。身无行无戒意不拘无慧从身。自无行无戒意不拘至无慧内。彼人为学至与大戒。从其学以师之。自可戒自从意自明慧。本从上学类至后。学者法先头学如上。从后毁律言谤法经真慧所远。比丘。是为第一未来恐怖可畏。且来不久。当善思惟方便避之。</p>
                      <p>　　二者谓后当来比丘。身无行无戒意不拘无慧。为彼称说有藏宝以非次内。无戒违尊令彼学谓从是可到岸为以远流是。为第二未来。可畏且来。不久。当善思惟方便避之。</p>
                      <p>　　三者谓后当来比丘。身无行无戒意不拘无慧。本无明师受不正法。比丘从受法。失法律义。是为第三未来可畏。且来不久。当善思惟方便避之。</p>
                      <p>　　四者后当来比丘。身无行无戒意不拘无慧。从身无行无戒意不拘无慧。比丘聚会讲律说义。后语现之在中。中语现之在后。从是失明就冥。不能自觉远离正法。是为第四未来可畏。且来不久。当善思惟方便避之。</p>
                      <p>　　五者后当来比丘。身无行无戒意不拘无慧。从身无行无戒意不拘无慧。世之所造巧言放语悉受。意善见彼诵之意为悦乐。尊所说合十二因缘苦空非常。意态不乐悉舍不受。闻彼之说意疑。不然亦不悦喜。是为第五未来可畏。且来不久。当善思惟方便避之。佛说如是。</p>
                      <div class="jw-bottom">
       <li><a href="0760.htm">上一部：乾隆大藏经·小乘单译经·佛说九横经一卷</A>
      <li><a href="0762.htm">下一部：乾隆大藏经·小乘单译经·佛说弟子死复生经一卷</a></li></div></div>
     <div class="bottom-bt">乾隆大藏经·小乘单译经·佛说五恐怖世经</div></body></html>
