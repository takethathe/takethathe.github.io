<!DOCTYPE HTML PUBLIC"-//W3C//DTD HTML 4.0 Transitional//EN">
<HTML><HEAD><TITLE>第0943部～佛说月喻经一卷</TITLE>
<meta http-equiv="Content-Type" content="text/html; charset=utf-8" />
<META content="Microsoft FrontPage 4.0" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
  if (screen.width>1300){fSize=1.30;}else {fSize=0.96;}
  function changeFontSize1(){fSize=fSize+0.1;document.body.style.fontSize=fSize+'em';}
  function changeFontSize2(){if (screen.width>1300){fSize=1.30;}else {fSize=0.96;};document.body.style.fontSize=fSize+'em';}
  function changeFontSize3(){fSize=fSize-0.1;document.body.style.fontSize=fSize+'em';}
</SCRIPT>
</head>
<body>

<a id="MENU-top"></a>

<div class="top-bt">
<div class="top-left">宋元入藏诸大小乘经·第0943部</div>
<div class="top-center">佛说月喻经一卷</div>
<div class="top-right">宋朝散大夫试鸿胪少卿传法大师臣施护奉诏译</div></div>
<div class="top-bm">
<div class="bm-bt"><div class="bm-jbt">· 经名 · 卷数 · 跋序</div><div class="bm-jbt-left"><div class="bm-jbtbm">· 品名 · 品数 · 译作者</div>
<div class="bm-zt">字体：<a href="javascript:void(0)" onclick="changeFontSize1()">大号</a> <a href="javascript:void(0)" onclick="changeFontSize2()">中号</a> <a href="javascript:void(0)" onclick="changeFontSize3()">小号</a></div></div></div>
<div class="bm-bt"><div class="bm-jbt"><a href=#j0943-1>佛说月喻经</a></div></div></div>
<div class="jwzw">
<div class="jwbt-box"><div class="jwbt"><a id=j0943-1></a><a href=#MENU-top>佛说月喻经</a></div></div>
<p>　　如是我闻：一时，世尊在王舍城迦兰陀竹林精舍，与苾刍众俱。<br>
      　　是时，世尊告诸苾刍言：“如世所见，皎月圆满，行于虚空，清净无碍。而诸苾刍，不破威仪，常如初腊者，具足惭愧，若身若心曾无散乱，如其法仪，入白衣舍，清净无染，亦复如是。诸苾刍，又如明眼人，或入大水深广之中，或涉江河险恶之处，或履山岩高下之所，以明眼故而悉能见，离诸疑惧，如前所说苾刍亦然。诸苾刍，今我所说，犹月行空，清净无碍；譬明眼人，涉履诸险；离诸疑惧。而迦葉苾刍，不破威仪，常如初腊者，具足惭愧，若身若心曾无散乱，如其法仪，入白衣舍，清净无染，离诸怯惧，亦复如是。”<br>
      　　尔时，世尊复告诸苾刍言：“汝等苾刍，若入白衣舍时，当起何心，当以何相而入其舍？”<br>
      　　诸苾刍白佛言：“世尊，佛是所归向，佛为诸法本，佛为清净眼。我等不知是义云何？愿佛世尊善为宣说，令诸苾刍闻已了知。”<br>
      　　佛言：“诸苾刍，汝等谛听，当善作意，今为汝说。若诸苾刍欲入白衣舍时，应起无著、无缚、无执取心，依律仪相而入其舍。虽受利养，但欲为彼作诸福事，随自所得分量而受。复善作意，于自不高，于他不下。起如是心，以如是相，应入白衣舍。”<br>
      　　尔时，世尊举手扪空，告苾刍众言：“于汝意云何？虚空有著不？有缚不？有执取不？”<br>
      　　诸苾刍言：“不也，世尊。”<br>
      　　佛言：“若苾刍，以无著、无缚、无执取心，入白衣舍，亦复如是。”<br>
      　　尔时，世尊又复举手扪空，告苾刍众言：“诸苾刍，于汝意云何？虚空有著不？有缚不？有执取不？”<br>
      　　诸苾刍言：“不也，世尊。”<br>
      　　佛言：“迦葉，苾刍亦复如是，以无著、无缚、无执取心，入白衣舍，虽受利养，但欲为彼作诸福事，随自所得分量而受。复善作意，于自不高，于他不下。诸苾刍，以是义故，如迦葉苾刍者，应入白衣舍，堪受利养。”<br>
      　　尔时，诸苾刍重白佛言：“世尊，若诸苾刍为白衣说法时，或有清净，或不清净，其事云何？愿佛世尊，善为宣说。”<br>
      　　佛言：“诸苾刍，汝等谛听，当善作意，今为汝说。若苾刍为欲令他发起信心及作信心事，给施衣服、饮食、坐卧之具、病缘医药，以是利故，为他说法者，此不清净。<br>
      　　“若苾刍于佛所说法，安住正见，离诸染污，如炼真金去除矿秽，见如是法，证如是法，如佛所发起，是法能离生老病死忧悲苦恼，以如是法为他演说，令他得闻如是法已随顺修行，于长夜中得大利乐。以此缘故，发生慈心、悲愍等心，由是因故，令佛正法得久住世。诸苾刍，若起如是心，为他说法者，斯则清净。<br>
      　　“复次，诸苾刍，汝等当知，迦葉苾刍，能起清净心，为他说法；以清净故，令佛正法得久住世。是故，汝等诸苾刍众，亦应如是，如理修学。又诸苾刍，若有能起如是心，为他说法者，我说名为最上清净真实，能令如来正法得久住世。”<br>
      　　佛说此经已，诸苾刍众欢喜信受。</p>
                      <div class="jw-bottom">
       <li><a href="0942.htm">上一部：乾隆大藏经·宋元入藏诸大小乘经·佛说无畏授所问大乘经三卷</A>
      <li><a href="0944.htm">下一部：乾隆大藏经·宋元入藏诸大小乘经·佛说医喻经一卷</a></li></div></div>
     <div class="bottom-bt">乾隆大藏经·宋元入藏诸大小乘经·佛说月喻经</div></body></html>
