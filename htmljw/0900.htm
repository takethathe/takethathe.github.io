<!DOCTYPE HTML PUBLIC"-//W3C//DTD HTML 4.0 Transitional//EN">
<HTML><HEAD><TITLE>第0900部～佛说善乐长者经一卷</TITLE>
<meta http-equiv="Content-Type" content="text/html; charset=utf-8" />
<META content="MSHTML 5.00.3700.6699" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
  if (screen.width>1300){fSize=1.30;}else {fSize=0.96;}
  function changeFontSize1(){fSize=fSize+0.1;document.body.style.fontSize=fSize+'em';}
  function changeFontSize2(){if (screen.width>1300){fSize=1.30;}else {fSize=0.96;};document.body.style.fontSize=fSize+'em';}
  function changeFontSize3(){fSize=fSize-0.1;document.body.style.fontSize=fSize+'em';}
</SCRIPT>
</head>
<body>

<a id="MENU-top"></a>

<div class="top-bt">
<div class="top-left">宋元入藏诸大小乘经·第0900部</div>
<div class="top-center">佛说善乐长者经一卷</div>
<div class="top-right">宋朝散大夫试光禄卿明教大师法贤奉诏译</div></div>
<div class="top-bm">
<div class="bm-bt"><div class="bm-jbt">· 经名 · 卷数 · 跋序</div><div class="bm-jbt-left"><div class="bm-jbtbm">· 品名 · 品数 · 译作者</div>
<div class="bm-zt">字体：<a href="javascript:void(0)" onclick="changeFontSize1()">大号</a> <a href="javascript:void(0)" onclick="changeFontSize2()">中号</a> <a href="javascript:void(0)" onclick="changeFontSize3()">小号</a></div></div></div>
<div class="bm-bt"><div class="bm-jbt"><a href=#j0900-1>佛说善乐长者经</a></div></div></div>
<div class="jwzw">
<div class="jwbt-box"><div class="jwbt"><a id=j0900-1></a><a href=#MENU-top>佛说善乐长者经</a></div></div>
<p>　　如是我闻。一时佛在迦毗罗城。与大众俱。是时有一释种长者。名曰善乐住在本处。而彼长者信重三宝。归依佛归依法归依僧。唯信佛法僧不复信于诸余外道。唯求佛法僧善解苦集灭道。见真实理获大果报。而当非大即证菩提。时彼长者于所见色忽然不见。</p>
                      <p>　　尔时善乐长者遥向世尊作是愿言。我佛世尊大慈大悲。愿施我眼目施我眼光明施我眼清净除我眼昏暗。发是愿已又作是言。我今归依佛归依善逝。</p>
                      <p>　　尔时世尊以清净天耳过于人耳。遥闻彼长者发愿言已。即告尊者阿难言。阿难汝今持我秘密神咒。往彼释种善乐长者处。与作救拔护持令得寂静安乐。乃至与彼四众亦作利益安乐故。</p>
                      <p>　　尔时世尊为善乐长者等。说此清净眼秘密大神咒曰　怛[寧*也](切身下同)他(引一)呬里弥里企里(二)呬系(引)多(三)忽喻忽喻(四)忽夜(引)尾底(五)忽卢忽卢忽卢(六)讷讷讷讷卢(七)以此清净眼秘密神咒句力。眼得清净除去昏暗除去翳障。乃至除去风毒眼病黄毒眼病。痰毒眼病癊毒眼病。无痛无肿无恼无苦无诸眵泪。如是等病皆悉消除。复以戒真实力修行真实力苦。行真实力秘密神咒真实力缘生法真实力。苦法真实力集法真实力。灭法真实力道法真实力。须陀洹真实力斯陀含真实力。阿那含真实力阿罗汉真实力。缘觉真实力菩萨真实力。佛真实力法真实力圣众真实力。以如是等真实力故。眼得清净除去昏暗除去翳障。所有风毒眼病黄毒眼病。痰毒眼病癊毒眼病。皆不能侵。无痛无肿无恼无苦无诸眵泪等。</p>
                      <p>　　佛告阿难此秘密神咒。是过去六正等正觉同共宣说。所谓尾钵尸如来正等正觉。室弃如来正等正觉。尾说部如来正等正觉。讫啰葛忖陀如来正等正觉。葛那葛牟尼如来正等正觉。迦葉波如来正等正觉。我今第七释迦牟尼如来正等正觉亦如是说。乃至四大天王。谓持国天王增长天王。广目天王多闻天王。及帝释天主娑婆界主大梵天王等。皆亦随喜宣说。</p>
                      <p>　　佛告阿难。我未见彼天界梵界及诸魔界。乃至沙门婆罗门等界。若有人持诵此秘密大神咒三遍者。有诸病苦而能侵害。所有昏暗内外翳障等。乃至天所作病龙所作病。夜叉所作病阿修罗所作病。迦楼罗所作病乾闼婆所作病。鸠盘茶所作病必隶多所作病。富单那所作病羯吒富单那所作病。毗舍左所作病罗刹所作病。羯枯陀所作病[口*大]多拏所作病。星曜所持乃至中毒。及诸邪咒法等悉皆消除。又复阿难如是秘密大神咒法。若有患者日念三遍。是人眼得清净如前见物此。如是清净眼秘密大神咒有大力故。眼得如是清净。除去昏暗及内外翳障。乃至风毒障黄毒障痰毒障。痰毒障等皆悉消除。无痛无苦无诸眵泪。又复清净戒真实力修行真实力。五通仙真实力贤圣真实力圣药真实力。秘密句真实力缘生法真实力。苦法真实力集法真实力。灭法真实力道法真实力。须陀洹真实力斯陀含真实力。阿那含真实力阿罗汉真实力。缘觉真实力菩萨真实力佛真实力。以如是等真实力故。眼得清净。</p>
                      <p>　　尔时世尊复说秘密神咒曰。</p>
                      <p>　　那谟(引)没驮写(一句)婆誐嚩都(引)悉殿睹满怛啰(二合)钵那莎(引)贺(二)</p>
                      <p>　　佛告阿难此秘密大神咒。若人日日三时。与前神咒同共依法诵念。是人所有眼病悉皆消除。</p>
                      <p>　　尔时尊者阿难白佛言世尊。我今承佛圣旨持此秘密大神咒。往彼善乐长者处广为宣说。与彼善乐长者及四众等作大利益。佛说是经已尊者阿难及诸大众。闻佛所说皆大欢喜信受奉行。</p>
                      <div class="jw-bottom">
       <li><a href="0899.htm">上一部：乾隆大藏经·宋元入藏诸大小乘经·大正句王经二卷</A>
      <li><a href="0901.htm">下一部：乾隆大藏经·宋元入藏诸大小乘经·佛说圣多罗菩萨经一卷</a></li></div></div>
     <div class="bottom-bt">乾隆大藏经·宋元入藏诸大小乘经·佛说善乐长者经</div></body></html>
