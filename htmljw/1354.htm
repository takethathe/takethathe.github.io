<!DOCTYPE HTML PUBLIC"-//W3C//DTD HTML 4.0 Transitional//EN">
<HTML><HEAD><TITLE>第1354部～内身观章句经一卷</TITLE>
<meta http-equiv="Content-Type" content="text/html; charset=utf-8" />
<META content="MSHTML 5.00.3700.6699" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
  if (screen.width>1300){fSize=1.30;}else {fSize=0.96;}
  function changeFontSize1(){fSize=fSize+0.1;document.body.style.fontSize=fSize+'em';}
  function changeFontSize2(){if (screen.width>1300){fSize=1.30;}else {fSize=0.96;};document.body.style.fontSize=fSize+'em';}
  function changeFontSize3(){fSize=fSize-0.1;document.body.style.fontSize=fSize+'em';}
</SCRIPT>
</head>
<body>

<a id="MENU-top"></a>

<div class="top-bt">
<div class="top-left">西土圣贤撰集·第1354部</div>
<div class="top-center">内身观章句经一卷</div>
<div class="top-right">汉失译师名</div></div>
<div class="top-bm">
<div class="bm-bt"><div class="bm-jbt">· 经名 · 卷数 · 跋序</div><div class="bm-jbt-left"><div class="bm-jbtbm">· 品名 · 品数 · 译作者</div>
<div class="bm-zt">字体：<a href="javascript:void(0)" onclick="changeFontSize1()">大号</a> <a href="javascript:void(0)" onclick="changeFontSize2()">中号</a> <a href="javascript:void(0)" onclick="changeFontSize3()">小号</a></div></div></div>
<div class="bm-bt"><div class="bm-jbt"><a href=#j1354-1>内身观章句经</a></div><div class="bm-jbt-left">
<div class="bm-jbtbm"><a href=#j1354-2>十一因缘章</a></div></div></div></div>
<div class="jwzw">
<div class="jwbt-box"><div class="jwbt"><a id=j1354-1></a><a href=#MENU-top>内身观章句经</a></div></div>
<p>　　一切一其心　　皆听美言训<br>
　　佛所从得道　　且听我彼经<br>
　　彼空亦不断　　有行皆非常<br>
　　夫行不败坏　　佛以讲授经<br>
　　深微难见事　　非章原之句<br>
　　通彼能敷演　　是以故为师<br>
　　从本以存本　　有造法之积<br>
　　从慧以除弃　　上士所讲说<br>
　　所从因缘有　　有行皆无有<br>
　　亦有前世除　　无知彼诸行<br>
　　亦如欲演身　　日亲之所讲<br>
　　大灾患无数　　皆以归流身<br>
　　删定如本文　　所演众要言<br>
　　靡丽五字句　　明誓以劝勉<br>
　　以颂文具足　　偶字音商备<br>
　　若花实杂糅　　皆听彼我诲<br>
　　身非人非命　　不丈夫非士<br>
　　若体若不艳　　斯事都无彼<br>
　　夫身造而有　　以有即败亡<br>
　　无强皆归命　　如沫蹈践碎<br>
　　无强则无常　　无常即无乐<br>
　　无常亦为苦　　非身身非我<br>
　　身非常亦苦　　非彼应为身<br>
　　若体艳我有　　身都无可有<br>
　　若以都无体　　有存亦有亡<br>
　　慧者以本末　　何彼已有体<br>
　　若以无主者　　不得以自由<br>
　　有校计若此　　何彼体我有<br>
　　斯体身为空　　体我有为虚<br>
　　应因缘为有　　非身逝心造<br>
　　非众人身造　　亦非自身造<br>
　　都无身有造　　亦身无不造<br>
　　以身无造者　　从彼为得谛<br>
　　亦非都骨节<br>
　　从前世方来　　亦非天造身<br>
　　非神所化城　　非无行无本<br>
　　无因为自有　　是身有所由<br>
　　有事亦有物　　有本有所起<br>
　　稍稍为生有　　本以痴亦爱<br>
　　心与爱有漏　　亦有缚亦结<br>
　　行二品为漏　　斯为本亦余<br>
　　世与受因缘　　以由彼斯身<br>
　　以渐能致有　　初始有精沫<br>
　　精沫为转凝　　足为生两两<br>
　　以两为转厚　　以序有四体<br>
　　为生头第五　　若干骨积聚<br>
　　从行为用成　　头九为髑髅<br>
　　頞[出*頁]为二骨　　齿根三十二<br>
　　齿三十二骨　　颈为与耳本<br>
　　鼻为与上齶　　心与颈咙喉<br>
　　凡为骨八十　　颊车与颈四<br>
　　咽亦为骨四　　左臂与右臂<br>
　　凡有骨五十　　若其斯左胁<br>
　　应有十三肋　　亦斯右胁然<br>
　　应有肋十三　　斯为四十八<br>
　　三三三相连　　二为二相连<br>
　　其余不相连　　身者以为强<br>
　　如束苇无强　　脊膂三十二<br>
　　尻与腰为三　　若其斯左脾<br>
　　骨为二十五　　右髀为亦然<br>
　　为骨二十五　　肩髀有骨四<br>
　　凡三百二十　　敷演名之谛<br>
　　佛以日断嗣　　彼叚悉以聚<br>
　　诸根为以缝　　非疮而裹之<br>
　　肉血以涂[打-丁+荼]　　如木机关缕<br>
　　为如幻师幻　　骨机关亦然<br>
　　以筋缠缚成　　合聚骨若此<br>
　　以为是形体　　愚者莫不着<br>
　　智者而不着　　生革以隐蔽<br>
　　九孔为大疮　　周匝为渗漏<br>
　　不净腐臭处　　口啄如为孔<br>
　　满之以诸谷　　是身为若此<br>
　　以进若干腑　　毛发与爪齿<br>
　　尘埃亦皮革　　骨节亦骨髓<br>
　　为凡筋与脉　　胃与心亦脾<br>
　　大肠亦小肠　　肝与肺亦肾<br>
　　脂[月*費]亦大便　　泪与唾亦汗<br>
　　鼻涕膏亦血　　寒热肪小便<br>
　　[膍-囟+山]之与[膍-囟+山]膜　　皆以沉没彼<br>
　　如泥涂老牛　　如其成不知<br>
　　身之内与外　　夫城骨与墙<br>
　　肉血为涂严　　为怨所破坏<br>
　　恒为以内外　　彼央若干百<br>
　　以为贪其肉　　其外亦灾害<br>
　　皆以多尤彼　　斯身腐败坏<br>
　　譬如久故城　　昼夜供侍之<br>
　　坏如已复坏　　如坎与空聚<br>
　　恒盗贼俱止　　取之欺殆人<br>
　　身为毒虺穴　　夫毒虺剧毒<br>
　　恒于身居止　　喜怒毒奸弊<br>
　　孚不和大毒　　正使满百岁<br>
　　恒以和安隐　　忿则无反复<br>
　　须臾复不安　　斯身为灾祸<br>
　　嫌而有恐畏　　如虎游荒泽<br>
　　有畏多恐怖　　诸念为以仰<br>
　　为一切苦器　　亦为诸剧事<br>
　　斯身主为受　　沈于苦之法<br>
　　一切诸病宅　　为老死之法<br>
　　身为增恩爱　　苦以寒与热<br>
　　或风而不和　　是则病如生<br>
　　为败坏诸根　　失疾贼害人<br>
　　老死笮厄人　　如雪聚得火<br>
　　疾而为解释　　斯若此无数<br>
　　身之多灾祸　　吾所演一切<br>
　　未能已备具　　要以为诸苦<br>
　　腐身为不实　　多因缘以成<br>
　　大耶以为躯</p>
<div class="jwbt-box"><div class="jwbtbm"><a id=j1354-2></a><a href=#MENU-top>十一因缘章</a></div></div>
<p>　　佛言。行者有十一因缘。灭道制令人不堕恶道。当不识者。谓万物。一为大会。谓人众。二者多食。谓诸美。亦谓过饱。三者为多行。谓多业。四为多喧。谓多语。五为多睡眠。六为会聚。谓禅中。七为习行。谓多事。八为爱身。九为轻。谓非法语。十为贪谓多欲。十一为不好善处居。谓恶人中。行道者当断是十一因缘。得道疾。</p>
                      <div class="jw-bottom">
       <li><a href="1353.htm">上一部：乾隆大藏经·西土圣贤撰集·禅要诃欲经一卷</A>
      <li><a href="1355.htm">下一部：乾隆大藏经·西土圣贤撰集·法观经一卷</a></li></div></div>
     <div class="bottom-bt">乾隆大藏经·西土圣贤撰集·内身观章句经</div></body></html>
