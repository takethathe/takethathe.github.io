<!DOCTYPE HTML PUBLIC"-//W3C//DTD HTML 4.0 Transitional//EN">
<HTML><HEAD><TITLE>第0944部～佛说医喻经一卷</TITLE>
<meta http-equiv="Content-Type" content="text/html; charset=utf-8" />
<META content="Microsoft FrontPage 4.0" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
  if (screen.width>1300){fSize=1.30;}else {fSize=0.96;}
  function changeFontSize1(){fSize=fSize+0.1;document.body.style.fontSize=fSize+'em';}
  function changeFontSize2(){if (screen.width>1300){fSize=1.30;}else {fSize=0.96;};document.body.style.fontSize=fSize+'em';}
  function changeFontSize3(){fSize=fSize-0.1;document.body.style.fontSize=fSize+'em';}
</SCRIPT>
</head>
<body>

<a id="MENU-top"></a>

<div class="top-bt">
<div class="top-left">宋元入藏诸大小乘经·第0944部</div>
<div class="top-center">佛说医喻经一卷</div>
<div class="top-right">宋朝散大夫试鸿胪少卿传法大师臣施护奉诏译</div></div>
<div class="top-bm">
<div class="bm-bt"><div class="bm-jbt">· 经名 · 卷数 · 跋序</div><div class="bm-jbt-left"><div class="bm-jbtbm">· 品名 · 品数 · 译作者</div>
<div class="bm-zt">字体：<a href="javascript:void(0)" onclick="changeFontSize1()">大号</a> <a href="javascript:void(0)" onclick="changeFontSize2()">中号</a> <a href="javascript:void(0)" onclick="changeFontSize3()">小号</a></div></div></div>
<div class="bm-bt"><div class="bm-jbt"><a href=#j0944-1>佛说医喻经</a></div></div></div>
<div class="jwzw">
<div class="jwbt-box"><div class="jwbt"><a id=j0944-1></a><a href=#MENU-top>佛说医喻经</a></div></div>
<p>　　如是我闻：一时，世尊在舍卫国中，与苾刍众俱。<br>
            　　是时，世尊告诸苾刍言：“汝等当知，如世良医，知病识药，有其四种，若具足者，得名医王。何等为四？一者、识知某病应用某药，二者、知病所起随起用药，三者、已生诸病治令病出，四者、断除病源令后不生，是为四种。<br>
            　　“云何名为识知某病应用某药？谓先识知如是病相，以如是药，应可治疗，令得安乐。云何名为知病所起随起用药？谓知其病，或从风起，或从癀起，或从痰起，或从癊起，或从骨节起，或积实所起，知如是等病所起处，随用药治，令得安乐。云何名为已生诸病治令病出？谓知其病应从眼出，或于鼻中别别治疗而出，或烟薰水灌鼻而出，或从鼻窍引气而出，或吐泻出，或于遍身攻汗而出，乃至身分上下随应而出，知如是等病可出处，善用药治，令得安乐。云何名为断除病源令后不生？谓识知病源，如是相状应如是除，当勤勇力现前作事而善除断，即使其病后永不生，令得安乐。如是等名为四种知病识药。<br>
            　　“如来、应供、正等正觉亦复如是，出现世间，宣说四种无上法药。何等为四？谓苦圣谛、集圣谛、灭圣谛、道圣谛。如是四谛，佛如实知，为众生说而令断除生法苦本；生法断故，而老病死忧悲苦恼诸苦永灭。如来、应供、正等正觉为是利故，宣说如是无上法药，令诸众生得离诸苦。<br>
            　　“诸苾刍，又如转轮圣王，四兵具足故得如意自在，如来、应供、正等正觉亦复如是。”<br>
            　　佛说此经已，诸苾刍众欢喜信受。</p>
                      <div class="jw-bottom">
       <li><a href="0943.htm">上一部：乾隆大藏经·宋元入藏诸大小乘经·佛说月喻经一卷</A>
      <li><a href="0945.htm">下一部：乾隆大藏经·宋元入藏诸大小乘经·佛说灌顶王喻经一卷</a></li></div></div>
     <div class="bottom-bt">乾隆大藏经·宋元入藏诸大小乘经·佛说医喻经</div></body></html>
