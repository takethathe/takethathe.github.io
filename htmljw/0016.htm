<html>

<head>
<title>第0016部～摩诃般若波罗蜜大明咒经一卷</title>
<meta http-equiv="Content-Type" content="text/html; charset=utf-8" />
<meta content="Microsoft FrontPage 4.0" name="GENERATOR">
<meta name="ProgId" content="FrontPage.Editor.Document">
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
if (screen.width>1300){fSize=1.30;}else {fSize=0.96;}
function changeFontSize1(){fSize=fSize+0.1;document.body.style.fontSize=fSize+'em';}
function changeFontSize2(){if (screen.width>1300){fSize=1.30;}else {fSize=0.96;};document.body.style.fontSize=fSize+'em';}
function changeFontSize3(){fSize=fSize-0.1;document.body.style.fontSize=fSize+'em';}
</SCRIPT>
</head>

<body>

<a id="MENU-top"></a>

<div class="top-bt">
<div class="top-left">大乘般若部·第0016部</div>
<div class="top-center">摩诃般若波罗蜜大明咒经一卷</div>
<div class="top-right">后秦三藏鸠摩罗什译</div></div>
<div class="top-bm">
<div class="bm-bt"><div class="bm-jbt">· 经名 · 卷数 · 跋序</div><div class="bm-jbt-left"><div class="bm-jbtbm">· 品名 · 品数 · 译作者</div>
<div class="bm-zt">字体：<a href="javascript:void(0)" onclick="changeFontSize1()">大号</a> <a href="javascript:void(0)" onclick="changeFontSize2()">中号</a> <a href="javascript:void(0)" onclick="changeFontSize3()">小号</a></div></div></div>
<div class="bm-bt"><div class="bm-jbt"><a href=#j0016-1>摩诃般若波罗蜜大明咒经</a></div></div></div>
<div class="jwzw">
<div class="jwbt-box"><div class="jwxy1"></div><div class="jwbt"><a id=j0016-1></a><a href="../pdf/jd.asp?fjname=0016&picx=602&picy=605&fjml=016&fjurl=0016-j1" target="_blank">摩诃般若波罗蜜大明咒经</a></div></div><div class="nz"></div>
<p>　　观世音菩萨，行深般若波罗蜜多时，照见五阴空，度一切苦厄。<br>
　　舍利弗，色空故，无恼坏相；受空故，无受相；想空故，无知相；行空故，无作相；识空故，无觉相。何以故？舍利弗，非色异空，非空异色，色即是空，空即是色，受想行识亦复如是。<br>
　　舍利弗，是诸法空相，不生不灭，不垢不净，不增不减。是空法，非过去，非未来，非现在。是故空中无色，无受想行识，无眼耳鼻舌身意，无色声香味触法，无眼界乃至无意识界，无无明亦无无明尽，乃至无老死，无老死尽，无苦集灭道，无智亦无得。<br>
　　以无所得故，菩萨依般若波罗蜜故，心无挂碍；无挂碍故，无有恐怖，离一切颠倒梦想苦恼，究竟涅槃。<br>
　　三世诸佛依般若波罗蜜故，得阿耨多罗三藐三菩提。<br>
　　故知般若波罗蜜是大明咒、无上明咒、无等等明咒，能除一切苦，真实不虚。<br>
　　故说般若波罗蜜咒，即说咒曰：</p>
<p class="jwzy">　　竭帝竭帝　波罗竭帝　波罗僧竭帝　<!--zh1-->菩提僧莎呵</p>
<div class="jw-bottom">
 <li><a href="0015.htm">上一部：乾隆大藏经·大乘般若部·实相般若波罗蜜经一卷</a></li>
<li><a href="0017.htm">下一部：乾隆大藏经·大乘般若部·般若波罗蜜多心经一卷</a></li></div></div>
 <div class="bottom-bt">乾隆大藏经·大乘般若部·摩诃般若波罗蜜大明咒经</div></body></html>






