<!DOCTYPE HTML PUBLIC"-//W3C//DTD HTML 4.0 Transitional//EN">
<HTML><HEAD><TITLE>第1423部～金刚顶经瑜伽观自在王如来修行法一卷</TITLE>
<meta http-equiv="Content-Type" content="text/html; charset=utf-8" />
<META content="MSHTML 5.00.3700.6699" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
  if (screen.width>1300){fSize=1.30;}else {fSize=0.96;}
  function changeFontSize1(){fSize=fSize+0.1;document.body.style.fontSize=fSize+'em';}
  function changeFontSize2(){if (screen.width>1300){fSize=1.30;}else {fSize=0.96;};document.body.style.fontSize=fSize+'em';}
  function changeFontSize3(){fSize=fSize-0.1;document.body.style.fontSize=fSize+'em';}
</SCRIPT>
</head>
<body>

<a id="MENU-top"></a>

<div class="top-bt">
<div class="top-left">西土圣贤撰集·第1423部</div>
<div class="top-center">金刚顶经瑜伽观自在王如来修行法一卷</div>
<div class="top-right">唐南天竺国三藏金刚智译</div></div>
<div class="top-bm">
<div class="bm-bt"><div class="bm-jbt">· 经名 · 卷数 · 跋序</div><div class="bm-jbt-left"><div class="bm-jbtbm">· 品名 · 品数 · 译作者</div>
<div class="bm-zt">字体：<a href="javascript:void(0)" onclick="changeFontSize1()">大号</a> <a href="javascript:void(0)" onclick="changeFontSize2()">中号</a> <a href="javascript:void(0)" onclick="changeFontSize3()">小号</a></div></div></div>
<div class="bm-bt"><div class="bm-jbt"><a href=#j1423-1>金刚顶经瑜伽观自在王如来修行法</a></div></div></div>
<div class="jwzw">
<div class="jwbt-box"><div class="jwbt"><a id=j1423-1></a><a href=#MENU-top>金刚顶经瑜伽观自在王如来修行法</a></div></div>
<p>　　我今依金刚顶经。演金刚莲华达摩法要。先须入于灌顶三昧耶曼茶罗。发大菩提心。舍身命财饶益一切。勇猛精进随念相应。慈悲喜舍无有间断。如是之人方应修习。其曼茶罗画像等法。广如余所说。凡入精舍欲顺念时。先以五轮着地。顶礼本尊观自在王如来。次礼北方不空成就如来。乃至无动宝生遍照如来。悉皆依法至诚敬礼。双膝而跪。莲华合掌。忏悔三业一切过咎。</p>
            <p>　　我从无量劫　　沦滞生死海<br>
　　今已清净心　　发露而悔过<br>
　　如诸佛所忏　　我今亦如是<br>
　　愿我及众生　　一切皆清净</p>
            <p>　　诵此真言曰。</p>
            <p>　　唵萨嚩(二合)婆嚩秫驮(上声)萨嚩达么萨嚩(二合)婆嚩秫度憾。</p>
            <p>　　次应随喜过现未来诸佛菩萨所集福智。</p>
            <p>　　过现三世佛　　菩萨与众生<br>
　　所集诸善根　　合掌尽随喜</p>
            <p>　　次应右膝着地虚心合掌置于顶上。想礼诸佛如来及菩萨足。诵密言曰。</p>
            <p>　　唵钵娜么(二合)微。</p>
            <p>　　礼诸佛已。依座印而坐入定思惟。观无量如来周遍法界。行者己身悉在彼会。然后结秘密三昧耶。以六度头相拄。进力少屈押忍愿上侧文。禅智押进力下文。置于顶上。真言曰。</p>
            <p>　　唵怛佗誐睹讷婆嚩耶娑嚩(二合)诃。</p>
            <p>　　次结莲华部三昧耶陀罗尼印。即以二羽莲华合掌。禅智檀慧相拄头。六度头相去一寸。置于右耳上。诵真言曰。</p>
            <p>　　唵钵得么(二合)讷婆嚩耶娑嚩(二合)诃。</p>
            <p>　　次结金刚部三昧耶陀罗尼及印。即以檀智与禅慧。翻覆互相钩。初结在当心。妙言置左耳。进密语三度。言竟顶轮王散。真言曰。</p>
            <p>　　唵嚩日噜(二合)纳婆嚩耶娑嚩(二合)诃。</p>
            <p>　　次结金刚护身陀罗尼及印。即以戒方檀慧内相叉。忍愿二度建如幢。进力屈于忍愿背。去背三分如钩形。禅智二度当心竖。真言曰。</p>
            <p>　　唵嚩日啰(二合)儗儞钵啰(二合)捻跋哆耶娑诃。</p>
            <p>　　次结金刚火焰地界陀罗尼及印。即以忍度入力愿度间。戒度入慧方度间。以愿度。从背上入进忍度间。方便入檀戒度间。檀慧进力禅智各头相拄。覆之向下。禅智拄地如钉橛势。诵真言三遍想如独钴金刚火焰杵。彻金刚际。诵真言曰。</p>
            <p>　　唵枳哩枳哩么日啰(二合)么日[口*梨](二合)部律满驮满驮吽泮吒。</p>
            <p>　　金刚火城飞焰电埏院界真言印。准前地印。豁开禅智右旋八方。诵真言曰。</p>
            <p>　　唵萨啰萨啰么日啰(二合)钵啰(二合)迦啰吽泮吒。</p>
            <p>　　金刚火焰网界真言印。亦准前地印。豁开直竖禅智。顶上覆来去三度。想金刚火焰网。上至有顶。密言曰。</p>
            <p>　　唵尾萨普啰捺洛(二合)乞洒(二合)嚩日啰(二合)半惹啰吽泮吒。</p>
            <p>　　次结金刚焰火界印。以定慧侧相着。禅智直竖相去三寸。顶上右旋。想其墙网。诵密言曰。</p>
            <p>　　唵阿三忙儗儞(二合)娑嚩(二合)诃。</p>
            <p>　　此界成已。六欲魔罗及一切毗那夜迦。惶怖遁走无所容窜。</p>
            <p>　　次结观音宝车印。以二羽仰相叉转。以智禅招忍愿。向内三拨。诵真言想念本尊随愿至。当以入念密心中幻化浮泡心不已。密言曰。</p>
            <p>　　唵睹噜睹噜吽。</p>
            <p>　　次结八大莲华印。以二羽相叉。进力檀慧头相拄。禅愿智忍各相拄。八叶白莲一肘间想置车上三密语。真言曰。</p>
            <p>　　唵剑忙啰娑嚩(二合)诃。</p>
            <p>　　次结瑜伽秘密三昧耶印。以二手坚固缚。檀慧禅智各相合竖着。以印警觉。诵密言曰。</p>
            <p>　　唵嚩日啰(二合)钵娜么(二合)三么耶萨怛梵(三合)</p>
            <p>　　次结一切如来安乐欢喜悦意三昧耶印。</p>
            <p>　　十度坚固缚　　忍愿中交合<br>
　　檀慧与禅智　　头相合而竖</p>
            <p>　　真言曰。</p>
            <p>　　唵三摩耶护(引)苏啰哆萨怛鑁(二合)</p>
            <p>　　次结开心户。入金刚智字。观于二乳上。右怛啰左吒。如宫室户扇。殊胜金刚缚。三业同时发。指心开两字。</p>
            <p>　　真言曰。</p>
            <p>　　唵嚩日啰(二合)满驮怛啰(二合)吒(半音)</p>
            <p>　　无始熏种子　　所集之尘劳<br>
　　今以召罪印　　集之欲摧碎<br>
　　十度坚固缚　　忍愿申如针<br>
　　进力屈如钩　　心想召诸罪<br>
　　想彼众罪状　　植发裸黑形<br>
　　反印刺于心　　触已诵密言<br>
　　三业相应故　　能召诸罪积<br>
　　诵此召集已　　方作摧碎法</p>
            <p>　　密言曰。</p>
            <p>　　唵萨嚩婆嚩迦哩洒(二合)拏尾输驮娜三摩耶嚩日啰(二合)吽惹。</p>
            <p>　　召入于掌已　　方作摧碎法<br>
　　前印两相叉　　称[牟*含]缚　　诸罪<br>
　　忍愿俱申直　　有怛啰吒字<br>
　　想为金刚杵　　相拍如摧山<br>
　　忿钩及怒形　　能尽诸恶趣<br>
　　诵已忍愿拍　　三七随所宜</p>
            <p>　　唵跋日啰(二合)播尼尾娑普(二合)吒也萨哆播耶满驮娜儞钵啰(二合)母讫洒(二合)也萨婆播耶誐底毗药(二合)萨嚩娑怛蔓(二合)萨嚩怛他檗哆跋日啰(二合)三摩耶吽怛啰(二合)吒。</p>
            <p>　　慈悲普悉会　　召入诸尘垢<br>
　　相拍摧诸魔　　一切皆以除<br>
　　清净如满月　　当观八叶莲<br>
　　想内于心中　　二羽肘相着<br>
　　仰竖如宝莲　　十度远相离<br>
　　微屈八叶运</p>
            <p>　　密言曰。</p>
            <p>　　唵剑忙啰娑嚩(二合)诃。</p>
            <p>　　以此相应门　　先佛方便故<br>
　　三业所积罪　　无量极重障<br>
　　作此摧灭已　　如火焚枯草<br>
　　有情常愚迷　　不知此理趣<br>
　　如来大悲故　　开此秘妙门</p>
            <p>　　次当结入印。内如来智字。二羽坚固缚。禅智入于中。以进力二度。相拄如环势。观前八叶莲。其上置娑字。二点严饰故。妙字方召恶。色白珂雪。流散千光明。想以进力度。捻字安心内。三业齐运用。诵此密言曰。</p>
            <p>　　唵跋日啰(二合)吠舍恶。</p>
            <p>　　既想入心中。字想愈光耀。此即法界体。行者应是观。不久悟清净。法本不生故。三世诸如来。金刚身口意。皆以妙方便。持在金刚拳。以此阖心门。智字获坚固。便屈进力度。拄于禅智背。以印触胸已。即诵此妙言。</p>
            <p>　　唵嚩日啰(二合)母瑟知(二合)鑁。</p>
            <p>　　次结一切诸佛金刚闭心门印。即以八度内相叉。初起从右复转左。三度来去转户扇。想闭心门三密语。密言曰。</p>
            <p>　　唵钵娜么(二合)度闭恶。</p>
            <p>　　次结辟除结界印。即以二羽当心合。戒右押左外相叉。忍愿二度建如幢。次以进力勾戒方。禅智慧檀头相捻。密言曰。</p>
            <p>　　唵阿密[口*栗](二合)睹纳婆(二合)嚩吽泮吒。</p>
            <p>　　此法是大悲观世音化为马头明王。加被行人速成佛已。作斯结界左转三遍辟除不善。右旋三遍随意近远为结界。</p>
            <p>　　次结加持已　　布字想真容<br>
　　所印置观音　　分明纥哩字<br>
　　此字皆须现　　并在月轮中<br>
　　便出白毫光　　还令而渐敛<br>
　　二羽合于心　　十度内相叉<br>
　　抽禅直竖押　　印顶及额上<br>
　　两眼先从右　　二膊印心脐<br>
　　膝中至左散</p>
            <p>　　诵于密言曰。</p>
            <p>　　唵阿噜力娑嚩诃。</p>
            <p>　　结此印以布字于身上。即自身犹若大悲观世音如来。三十二相八十种好紫磨金色圆满身光如来加被。作是想已以手契。触顶上布唵字。触额上布阿字。触眼布噜字。右以一一依字次第。乃至两足皆以布之。</p>
            <p>　　唵想安头上　　其色白如月<br>
　　放于无量光　　除灭一切障<br>
　　即同佛菩萨　　摩是人顶上<br>
　　阿字安额上　　其色遍金色<br>
　　为照诸愚暗　　能发深慧明<br>
　　噜安两目上　　色如绀琉璃<br>
　　能显诸色相　　渐具如来智<br>
　　力想安两肩　　其色如皎素<br>
　　犹心清净故　　速达菩提路<br>
　　娑嚩安心脐　　其状作赤色<br>
　　常能想是字　　速得转法轮<br>
　　诃字置两足　　其色如满月<br>
　　行者作是想　　速得达圆寂<br>
　　如是本字想念色　　便成大悲胜法门<br>
　　亦各本尊真实相　　能灭诸罪得吉祥<br>
　　犹如金刚坚固聚　　是名大悲胜上法<br>
　　若常修行如是法　　当知是人速悉地</p>
            <p>　　诵三遍净契已。自心想观音大悲。千眼口中出大悲妙言文字。放五色光入行者口中自心月中右旋布置即诵本尊真言一遍。以右手无名指捻一珠颗。过周而复始。不急不缓亦不高声。分明称字而令自闻所观本尊及身上布字念诵记数。于一念中并须一时观见。不得有阙使心散乱。如观念疲劳。随心力念诵一百二百三百乃至七百一千限数常定。若有缘事亦必念诵不得减阙。若求解脱出离生死。作三昧瑜伽观行无有遍数。念者即想自心如一满月。湛然清净内外分明。以唵字安月心中以阿噜力娑嚩诃。从前右旋次第周布。轮缘谛观。一一字义与心相应。不得差错。唵字者是流注义。亦是不生灭义。于一切法中为最胜义。阿字者无生义。亦是一切如来法中寂静智。噜字者一切诸法无有行义。亦无起住义。力字者是一切如来无等觉义。亦无取舍义。娑嚩字者一切如来无等亦无言说义。诃字者无因寂静义。亦无住涅槃义。如上所说字义。皆是无所说文字义。既知无有文字。即观义理实无所说。周而复始无记无数。亦不断绝。不断绝者即是流注义不生不灭。由不生灭故即无有行。为无有行是故无相违。无相违故即无起住。为无起住即无等觉。即无取舍为无取舍即是平等。无有言说。为平等言说故即是无因寂静。无住涅槃。为无因寂静无住涅槃。即是不生不灭。一切如来最胜法门。名三摩地念诵。</p>
            <p>　　次结三摩地印。二羽仰相叉。进力相背而竖。禅智捻进力头。置于跏趺上。行者次修阿娑颇那伽三昧。端身正坐。身不摇动。舌拄上齶。止出入息。令其微细。谛观诸法。皆由自心。一切烦恼。如焰如化。无有真实。作是观已。唯愿诸佛。示我行处。诵此真言曰。</p>
            <p>　　唵三摩耶钵娜迷(二合)缬哩(二合引)</p>
            <p>　　正坐之时。一一明了。观虚空中。无量诸佛。一时弹指。警觉行者。而告之言。善哉能作是行。汝想心中。所布恶字。莹彻于心。诵此真言曰。</p>
            <p>　　唵质多钵啰(二合)底味能迦路弭。</p>
            <p>　　当念须见心　　圆满如净月<br>
　　复作是思惟　　是心从何生<br>
　　烦恼习种子　　善恶皆由心<br>
　　心为阿赖耶　　修净以为因<br>
　　为客尘所翳　　不能成菩提</p>
            <p>　　即诵此真言。</p>
            <p>　　唵菩提质多母怛婆(二合)娜耶弭。</p>
            <p>　　诵此谛观心。极令澄清净。如处大虚空。而无有障碍。即于心中想一莲华。能令心月轮圆满益明。显住菩提坚固。复授心真言。</p>
            <p>　　唵底瑟吒(二合)跋折啰(二合)钵头么(二合)</p>
            <p>　　想其莲华与月轮。渐渐而引周法界。量同虚空无有碍。即是平等真如门。汝于净月轮。观五智金刚。令普周法界。唯一大金刚。应当知自身。即为金刚界。密言曰。</p>
            <p>　　唵萨颇(二合)啰嚩日啰(二合)钵娜么(二合)</p>
            <p>　　诵此真言。想莲华中出无量光明。无量光明出无量世界。一一世界妙宝庄严。皆有观自在王如来。与诸圣众前后围绕。以证自心。即获清净。当知自身。还为彼佛。众相具足。便于定中。遍礼诸佛。愿加持坚固。便说金刚心真言曰。</p>
            <p>　　唵僧诃啰钵娜么(二合)</p>
            <p>　　诵真言次即具萨婆若智。成等正觉。</p>
            <p>　　次作加持秘印。忍愿六度外相叉。进力二度拄如莲。禅智并建想如幢。印心及额喉与顶。密言曰。</p>
            <p>　　唵嚩日啰(二合)达么缬哩(二合)</p>
            <p>　　即想虚空诸如来。持虚空宝灌我顶。定慧和合金刚嚩。进力禅智如宝形。以印额上加持已。即成五佛冠在顶。密言曰。</p>
            <p>　　唵钵娜么(二合)啰怛那(二合去声)阿毗诜者(去声)萨嚩(二合)[牟*含]缬哩(二合)怛[口*洛](二合)</p>
            <p>　　次结莲华鬘印。准前二羽当心。合禅智屈于本月中。忍愿六度各为拳。如系华鬘势徐徐垂下。密言曰。</p>
            <p>　　唵钵娜么(二合)啰怛娜(二合)么隶[牟*含](牟含切)</p>
            <p>　　次结一切慈甲印。</p>
            <p>　　二慧固当心　　以进力侧交<br>
　　进面想唵字　　力面想砧字</p>
            <p>　　放绿色光。光光不绝。如抽藕丝。当心定已。智拳系鬘额后已。便复前垂舒进力。唵砧二度相萦绕。不绝绿光如系甲。心背齐腰两膝上。胸背喉颈顶额后。一一进力三旋绕。散掌前下如天衣。即能普护诸众生。一切天魔不能坏。密言曰。</p>
            <p>　　唵阿播耶钵娜么(二合)迦嚩制满驮啰讫洒(二合)[牟*含]吽憾(引)</p>
            <p>　　次结如来欢喜印。定慧二羽当心合。进力二度外相叉。禅智二度当心竖。微拍三声启诸圣。真言曰。</p>
            <p>　　唵钵娜么(二合)睹使野(二合)护。</p>
            <p>　　应以成所作智三么地。想于己身前。见无量乳海。出生大莲华王。金刚为茎量周法界。上有宝楼中有师子座。于满月中现妙白莲。观海中缬哩字。变为开敷莲华。复变华为观自在王如来。无数菩萨前后围绕。以成眷属皆集其会。</p>
            <p>　　次结金刚王菩萨召集诸圣印。定慧二羽金刚拳。进度如钩独三屈。密言曰。</p>
            <p>　　唵钵娜么(二合)按(去声)句舍吽惹(平声)</p>
            <p>　　诵此真言三遍已。即以进度三回招。真身菩萨满虚空。应念十方一时至。</p>
            <p>　　次结金刚索大印。引入尊身于智体。忍愿六度外相叉。禅进二度头相捻。诵此真言曰。</p>
            <p>　　唵钵娜么(二合)阿母伽播舍吽。</p>
            <p>　　即想菩萨法身。来入画像便为法身。</p>
            <p>　　次结金刚钩锁印。能令本尊坚固住。禅进力智相钩结。是名金刚能止印。密言曰。</p>
            <p>　　唵钵娜么(二合)塞普(二合)吒[牟*含]。</p>
            <p>　　诵此法已。圣者本身加持不散。</p>
            <p>　　次结金刚妙磬印。作此印已。能令诸圣皆欢喜。禅智屈入金刚缚。进力头屈拄如环。是名金刚喜印。密言曰。</p>
            <p>　　唵钵娜么(二合)吠舍护(引)</p>
            <p>　　由此真言及印。一切诸佛菩萨。及本圣者皆悉欢喜。</p>
            <p>　　次结阏伽水真言及印。以二羽当心。合忍愿六度。仰直舒进力。屈捻禅智甲。密言。</p>
            <p>　　唵谛晒(引)晒母驮嚩(二合)诃。</p>
            <p>　　以此供养一切如来金刚。以甘露灌一切众生顶。灭除无量业障。因此供养阏伽故。浴诸圣众无垢身。以斯福利难可量。当得灌顶法云地。</p>
            <p>　　次结一切如来百字密言及印。</p>
            <p>　　唵钵娜么(二合)萨怛嚩(二合)三摩耶么努播罗耶钵娜么(二合)萨怛嚩(二合)怛微(二合)努婆底瑟吒(二合)涅哩(二合)擢(茶护切)茗皤嚩苏(上声)睹洒谕(二合)茗皤嚩阿努啰计睹(二合)茗皤嚩苏(上声)报洒谕(二合)茗皤嚩萨婆悉地茗钵啰(二合)也车萨婆羯么苏者茗质多失利(二合)药俱嚧吽诃诃诃诃护(引)薄伽梵萨婆怛他誐多钵娜么(二合)莽茗(去声)闷遮钵娜迷(二合)皤嚩摩诃三摩耶萨怛嚩(二合)恶(引)</p>
            <p>　　由此摩诃衍百字密言加持故。设犯五无间罪及谤一切诸佛方等经典。如是等罪悉令消灭。以本尊坚住己身故。速获金刚萨埵位。及获菩萨诸佛位。</p>
            <p>　　次结金刚嬉戏印(内四供养)定慧和合金刚拳。禅智二度当心竖。一切嬉戏渐轮升。顶上散之契圣意。作此供养。一切如来。智慧供养。诸佛以此。为游嬉戏。密言曰。</p>
            <p>　　唵钵娜么(二合)逻细呼(引)</p>
            <p>　　次结金刚华鬘印。不改前印捧引前。想捧宝鬘用严首。密言曰。</p>
            <p>　　唵钵娜么(二合)么隶怛啰(二合)吒。</p>
            <p>　　由此印真言供养。当获灌顶法王位。</p>
            <p>　　次结金刚歌咏印。前印从于脐渐上。至口方散。演妙清音。以娱圣会。密言曰。</p>
            <p>　　唵钵娜么(二合)拟帝拟(妍以切上同)</p>
            <p>　　由此供养金刚歌。不久当具如来辩。</p>
            <p>　　次结金刚舞印。观妙妓云普供养。定慧进力各旋舞。左胁右胁复当心。一一进力三旋绕。真言不绝顶上散。</p>
            <p>　　唵钵娜么(二合)儞哩(二合)帝讫哩(二合)吒。</p>
            <p>　　由此妙舞供养故。当获如来意生身。</p>
            <p>　　次结焚香外供养印。作此普熏佛海会。和合金刚下散掌。想妙香云周法界。密言曰。</p>
            <p>　　唵钵娜么(二合)度闭恶。</p>
            <p>　　由以焚香供养故。即得如来无碍智。普周世界献妙香。获得诸上诸佛智。</p>
            <p>　　次结金刚散华印。以此庄严诸世界。缚印上散如华。芬馥华云遍法界。密言曰。</p>
            <p>　　唵钵娜么(二合)补瑟闭(二合)</p>
            <p>　　由结金刚华供养。速证如来四八相。亦愿有情得成就。同于诸佛三十二。</p>
            <p>　　次结金刚灯明印。忍愿六度外相叉。进力屈拄如宝形。禅智二度各双屈。摩尼灯光照法界。</p>
            <p>　　密言曰。</p>
            <p>　　唵钵娜么(二合)儞闭儞(平声)</p>
            <p>　　作此法者以如来智灯而为供养。能令有情速成如来智慧。以斯供养获得五眼清净。</p>
            <p>　　次结金刚涂香印。以用供养诸佛会。散金刚缚如涂香。香气周流十方界。普熏圣众及声闻。密言曰。</p>
            <p>　　唵钵娜么(二合)喭提[口*虐]。</p>
            <p>　　作此法着。以诸如来。智尸罗之香。而为供养。能令有情。速获清净。由斯福故具五分法身。次结根本印。次应谛想自身如同本尊。眷属围绕住于大圆镜智。即以定慧二羽金刚缚。忍愿二度建如幢。即诵观音根本明。身处月轮同萨埵。密言曰。</p>
            <p>　　唵路计湿嚩(二合)啰逻惹纥哩(二合)</p>
            <p>　　次应歌咏种种赞叹。若赞叹时于晨朝洗洒涂手轮结妙音清雅而歌赞之。每日四时所谓晨朝午时黄昏夜半。念诵数珠各依本部。次献阏伽水。以降三世印左旋解界印。即结金刚解脱印。奉送诸圣。</p>
            <p>　　次结发遣印。以根本印。从脐至面。然以散之。合掌于顶上。想观自在王如来还本宫。诵密言曰。</p>
            <p>　　唵跋日啰(二合)钵娜么(二合)穆</p>
            <p>　　发遣本尊讫随意发愿。复以甲印护身。以马头明王界印。左旋解界。任意经行。严持香华。读诵大乘。四威仪中。常念本尊。无有间断。若有众生。修此教者。现世之中。证欢喜地。过此十六生。成等正觉。</p>
            <div class="jw-bottom">
       <li><a href="1422.htm">上一部：乾隆大藏经·西土圣贤撰集·瑜伽莲华部念诵法一卷</A>
      <li><a href="1424.htm">下一部：乾隆大藏经·西土圣贤撰集·金刚顶经观自在王如来修行法一卷</a></li></div></div>
     <div class="bottom-bt">乾隆大藏经·西土圣贤撰集·金刚顶经瑜伽观自在王如来修行法</div></body></html>
