<!DOCTYPE HTML PUBLIC"-//W3C//DTD HTML 4.0 Transitional//EN">
<HTML><HEAD><TITLE>第0281部～大方等修多罗王经一卷</TITLE>
<meta http-equiv="Content-Type" content="text/html; charset=utf-8" />
<META content="MSHTML 5.00.3700.6699" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
  if (screen.width>1300){fSize=1.30;}else {fSize=0.96;}
  function changeFontSize1(){fSize=fSize+0.1;document.body.style.fontSize=fSize+'em';}
  function changeFontSize2(){if (screen.width>1300){fSize=1.30;}else {fSize=0.96;};document.body.style.fontSize=fSize+'em';}
  function changeFontSize3(){fSize=fSize-0.1;document.body.style.fontSize=fSize+'em';}
</SCRIPT>
</head>
<body>

<a id="MENU-top"></a>

<div class="top-bt">
<div class="top-left">大乘五大部外重译经·第0281部</div>
<div class="top-center">大方等修多罗王经一卷</div>
<div class="top-right">元魏天竺三藏菩提流支译</div></div>
<div class="top-bm">
<div class="bm-bt"><div class="bm-jbt">· 经名 · 卷数 · 跋序</div><div class="bm-jbt-left"><div class="bm-jbtbm">· 品名 · 品数 · 译作者</div>
<div class="bm-zt">字体：<a href="javascript:void(0)" onclick="changeFontSize1()">大号</a> <a href="javascript:void(0)" onclick="changeFontSize2()">中号</a> <a href="javascript:void(0)" onclick="changeFontSize3()">小号</a></div></div></div>
<div class="bm-bt"><div class="bm-jbt"><a href=#j0281-1>大方等修多罗王经</a></div></div></div>
<div class="jwzw">
<div class="jwbt-box"><div class="jwbt"><a id=j0281-1></a><a href=#MENU-top>大方等修多罗王经</a></div></div>
<p>　　如是我闻。一时婆伽婆。在王舍城迦兰陀竹园。与大比丘僧千二百五十人俱。及大菩萨摩诃萨众。尔时摩伽陀国频婆娑罗王。出王舍城。诣迦兰陀竹园精舍。至世尊所。头面礼足。绕佛三匝。退坐一面。</p>
                      <p>　　尔时世尊即告频婆娑罗王言。大王。如人梦中见于众人。与诸婇女共相娱乐。此人觉已。忆念梦中众人婇女。大王。于意云何。如是梦中众人婇女。为有实不。频婆娑罗王答言。不也世尊。佛告大王。于意云何。是人梦中见婇女。与诸人等共相娱乐。觉已忆念。如是之人宁有智不。大王答言。不也世尊。何以故。世尊。梦中毕竟。无有众人及众婇女。众人婇女尚不可得。何况当有共相娱乐。佛告大王。凡夫之人亦复如是。眼见美色便生爱着。既生爱着便起欲心。既起欲心起嗔痴业。或作身业。或作口业或作意业。彼所作业作已而灭。灭已不依东方而住。亦复不依南方而住。亦复不依西方而住。亦复不依北方而住。四维上下亦复如是。至临终时行识将灭。其意现前。大王。如是行识。自作之业必尽受之。大王。如人梦觉。不见婇女及诸人众。行识灭已初识次生。或生天中。或生人中。或生地狱。或生畜生。或生饿鬼。大王。以初识不断自心相续。应受报处而生其中。大王。观诸生灭颇有一法。从于今世至未来世。大王。如是行识终时。名之为灭。初识起时。名之为生。大王。行识灭时。去无所至。初识生时。无所从来。何以故。识性离故。大王。行识行识空。灭时灭业空。初识初识空。生时生业空。观诸业果亦不失坏。大王当知。以初识心相续不断而受果报。尔时善逝。说此语已。而说颂曰。</p>
                      <p>　　一切唯名字　　唯住想分别<br>
　　名字分别说　　而说无所有<br>
　　以种种名字　　说于种种法<br>
　　法中无如是　　此法诸法相<br>
　　名字名字空　　名字离名字<br>
　　诸法无名字　　以名字而说<br>
　　此法非实有　　以分别而生<br>
　　彼分别亦无　　空以分别说<br>
　　一切凡夫说　　眼能见于色<br>
　　世间妄分别　　取之以为实<br>
　　佛之所说法　　众缘集故见<br>
　　此是行次第　　为说第一义<br>
　　非眼见于色　　意不觉诸法<br>
　　此是第一谛　　非世间所觉</p>
                      <p>　　尔时世尊说此经已。摩伽陀国频婆娑罗王。一切世间天人阿修罗揵闼婆等。闻佛所说。皆大欢喜。</p>
                      <div class="jw-bottom">
       <li><a href="0280.htm">上一部：乾隆大藏经·大乘五大部外重译经·佛说转有经一卷</A>
      <li><a href="0282.htm">下一部：乾隆大藏经·大乘五大部外重译经·佛说文殊师利巡行经一卷</a></li></div></div>
     <div class="bottom-bt">乾隆大藏经·大乘五大部外重译经·大方等修多罗王经</div></body></html>
