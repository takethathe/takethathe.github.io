<!DOCTYPE HTML PUBLIC"-//W3C//DTD HTML 4.0 Transitional//EN">
<HTML><HEAD><TITLE>第0291部～佛说校量数珠功德经一卷</TITLE>
<meta http-equiv="Content-Type" content="text/html; charset=utf-8" />
<META content="MSHTML 5.00.3700.6699" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
  if (screen.width>1300){fSize=1.30;}else {fSize=0.96;}
  function changeFontSize1(){fSize=fSize+0.1;document.body.style.fontSize=fSize+'em';}
  function changeFontSize2(){if (screen.width>1300){fSize=1.30;}else {fSize=0.96;};document.body.style.fontSize=fSize+'em';}
  function changeFontSize3(){fSize=fSize-0.1;document.body.style.fontSize=fSize+'em';}
</SCRIPT>
</head>
<body>

<a id="MENU-top"></a>

<div class="top-bt">
<div class="top-left">大乘五大部外重译经·第0291部</div>
<div class="top-center">佛说校量数珠功德经一卷</div>
<div class="top-right">唐迦湿蜜罗国三藏宝思惟译</div></div>
<div class="top-bm">
<div class="bm-bt"><div class="bm-jbt">· 经名 · 卷数 · 跋序</div><div class="bm-jbt-left"><div class="bm-jbtbm">· 品名 · 品数 · 译作者</div>
<div class="bm-zt">字体：<a href="javascript:void(0)" onclick="changeFontSize1()">大号</a> <a href="javascript:void(0)" onclick="changeFontSize2()">中号</a> <a href="javascript:void(0)" onclick="changeFontSize3()">小号</a></div></div></div>
<div class="bm-bt"><div class="bm-jbt"><a href=#j0291-1>佛说校量数珠功德经</a></div><div class="bm-jbt-left">
<div class="bm-jbtbm"><a href=#j0291-2>出天息灾新译文珠根本仪轨经中</a></div></div></div></div>
<div class="jwzw">
<div class="jwbt-box"><div class="jwbt"><a id=j0291-1></a><a href=#MENU-top>佛说校量数珠功德经</a></div>
<div class="jwbtbm"><a id=j0291-2></a><a href=#MENU-top>出天息灾新译文珠根本仪轨经中</a></div></div>
<p>　　尔时，文殊师利法王子菩萨摩诃萨，为欲利益诸有情故，以大悲心告诸大众言：“汝等善听！我今演说受持数珠校量功德获益差别。若有诵念诸陀罗尼及佛名者，为欲自利及护他人，速求诸法得成验者，其数珠法应有如是须当受持。若用铁为数珠者，诵掐一遍得福五倍。若用赤铜为数珠者，诵掐一遍得福十倍。若用真珠、珊瑚等为数珠者，诵掐一遍得福百倍。若用木槵子为数珠者，诵掐一遍得福千倍。若求往生诸佛净土及天宫者，应受此珠。若用莲子为数珠者，诵掐一遍得福万倍。若用因陀啰佉叉为数珠者，诵掐一遍得福百万倍。若用乌嚧陀啰佉叉为数珠者，诵掐一遍得福千万倍。若用水精为数珠者，诵掐一遍得福万万倍。若菩提子为数珠者，或用掐念或但手持，数诵一遍其福无量，不可算数难可校量。<br>
						　　“诸善男子，其菩提子者，若复有人手持此珠，不能依法念诵佛名及陀罗尼，此善男子但能手持随身，行住坐卧所出言语若善若恶，斯由此人以持菩提子故，得福等同如念诸佛诵咒无异，获福无量。其数珠者，要当须满一百八颗。如其难得，或为五十四、或二十七、或十四亦皆得用，此即数珠法相差别。<br>
						　　“诸善男子，以何因缘我今独赞用菩提子获益最胜？诸人善听！我为汝等重说昔因。过去有佛出现于世，在此树下成等正觉。时一外道信邪倒见毁谤三宝，彼有一男忽被非人打杀。外道念言：‘我今邪盛，未审诸佛有何神力？如来既是在此树下成等正觉，若佛是圣，树应有感。’即将亡子卧着菩提树下，作如是言：‘佛树若圣，我子必甦。’以经七日诵念佛名，其子乃得重甦。外道赞言：‘诸佛神力我未曾见，佛成道树现此希奇，甚大威德难可思议！’诸外道等悉舍邪，归正发菩提心，信知佛力不可思议。诸人咸号为延命树，以此因缘有其二名。应当知之，我为汝等视其所要。”<br>
						　　说此语已，佛言：“善哉！善哉！文殊师利法王子，如汝所说一无有异。”<br>
						　　一切大众闻此持珠校量功德，皆大欢喜，信受奉行。</p>
                      <div class="jw-bottom">
       <li><a href="0290.htm">上一部：乾隆大藏经·大乘五大部外重译经·浴像功德经一卷</A>
      <li><a href="0292.htm">下一部：乾隆大藏经·大乘五大部外重译经·曼殊室利咒藏中校量数珠功德经一卷</a></li></div></div>
     <div class="bottom-bt">乾隆大藏经·大乘五大部外重译经·佛说校量数珠功德经</div></body></html>
