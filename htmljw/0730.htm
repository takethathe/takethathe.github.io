<!DOCTYPE HTML PUBLIC"-//W3C//DTD HTML 4.0 Transitional//EN">
<HTML><HEAD><TITLE>第0730部～长爪梵志请问经一卷</TITLE>
<meta http-equiv="Content-Type" content="text/html; charset=utf-8" />
<META content="MSHTML 5.00.3700.6699" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
  if (screen.width>1300){fSize=1.30;}else {fSize=0.96;}
  function changeFontSize1(){fSize=fSize+0.1;document.body.style.fontSize=fSize+'em';}
  function changeFontSize2(){if (screen.width>1300){fSize=1.30;}else {fSize=0.96;};document.body.style.fontSize=fSize+'em';}
  function changeFontSize3(){fSize=fSize-0.1;document.body.style.fontSize=fSize+'em';}
</SCRIPT>
</head>
<body>

<a id="MENU-top"></a>

<div class="top-bt">
<div class="top-left">小乘单译经·第0730部</div>
<div class="top-center">长爪梵志请问经一卷</div>
<div class="top-right">唐三藏法师义净奉制译</div></div>
<div class="top-bm">
<div class="bm-bt"><div class="bm-jbt">· 经名 · 卷数 · 跋序</div><div class="bm-jbt-left"><div class="bm-jbtbm">· 品名 · 品数 · 译作者</div>
<div class="bm-zt">字体：<a href="javascript:void(0)" onclick="changeFontSize1()">大号</a> <a href="javascript:void(0)" onclick="changeFontSize2()">中号</a> <a href="javascript:void(0)" onclick="changeFontSize3()">小号</a></div></div></div>
<div class="bm-bt"><div class="bm-jbt"><a href=#j0730-1>长爪梵志请问经</a></div></div></div>
<div class="jwzw">
<div class="jwbt-box"><div class="jwbt"><a id=j0730-1></a><a href=#MENU-top>长爪梵志请问经</a></div></div>
<p>　　如是我闻。一时薄伽梵。在王舍城鹫峰山中。与大苾刍众千二百五十人俱。并余苾刍苾刍尼。近事男近事女。国王大臣。沙门婆罗门。外道之类。天龙药叉人非人等。瞻仰而住。</p>
                      <p>　　尔时世尊。为说自证微妙之法。所谓初中后善。文义巧妙。纯一圆满。清净鲜白。梵行之相。</p>
                      <p>　　尔时有一长爪梵志。来诣佛所。策杖而立。问言乔答摩。汝曾实作如是宣说。世由自业。业为能授。业为生处。业为亲族。业为所依耶。</p>
                      <p>　　佛告婆罗门。我作是说。世由自业。业为能授。业为生处。业为亲族。业为所依。婆罗门曰。若如是者。沙门乔答摩。先作何业。令汝获得金刚不坏坚固之身。佛告婆罗门。我于前生。远离杀害有情命根。由彼业力。今获斯果。</p>
                      <p>　　沙门乔答摩。先作何业。令汝获得手指纤长网缦为相。佛告婆罗门。我于前生。远离偷盗他人财物。由彼业力。今获斯果。</p>
                      <p>　　沙门乔答摩。先作何业。令汝获得具足色力诸根圆满。佛告婆罗门。我于前生。远离女人欲染之事。由彼业力。今获斯果。</p>
                      <p>　　沙门乔答摩。先作何业。令汝获得出广长舌自覆其面。佛告婆罗门。我于前生。远离妄语诡诳于人。由彼业力。今获斯果。</p>
                      <p>　　沙门乔答摩。先作何业。令汝获得威仪庠序如师子行。佛告婆罗门。我于前生。远离诸酒放逸之处。由彼业力。今获斯果。</p>
                      <p>　　沙门乔答摩。先作何业。令汝获得微妙相好庄严其身。佛告婆罗门。我于前生。远离歌舞倡艳之事。由彼业力。今获斯果。</p>
                      <p>　　沙门乔答摩。先作何业。令汝获得上妙香气芬馥其身。佛告婆罗门。我于前生。远离香花璎珞庄饰。由彼业力。今获斯果。</p>
                      <p>　　沙门乔答摩。先作何业。令汝获得受用金刚胜妙之座。佛告婆罗门。我于前生。远离高床大床骄恣之物。由彼业力。今获斯果。</p>
                      <p>　　沙门乔答摩。先作何业。令汝获得四十牙齿鲜白齐平。佛告婆罗门。我于前生。远离非时饮啖诸食。由彼业力今获斯果。</p>
                      <p>　　沙门乔答摩。先作何业令汝获得顶上肉髻圆满姝好。佛告婆罗门。我于前生。于三宝二师沙门婆罗门父母尊长。应恭敬处。五轮着地。以无慢心虔诚致礼。由彼业力今获斯果。</p>
                      <p>　　时婆罗门。见佛为说因果不虚。白言。乔答摩此名何福。云何受持。佛言。此名八支净戒。若能一日一夜。或复长时。从师受持。获果如是。</p>
                      <p>　　尔时长爪梵志。既于佛所。闻说八支日夜净戒。由先远离鄙恶业故。便能获得胜妙庄严。深心信受。欢喜踊跃。即于佛前舍高慢心。投杖于地。合掌恭敬。礼佛双足。白言。世尊。我今始知善恶之业感报不虚。我从今日乃至尽形。归依佛陀两足中尊。乃至尽形。归依达磨离欲中尊。乃至尽形。归依僧伽诸众中尊。我受八支近住净戒。始从今时。乃至明旦日出已来于其中间。</p>
                      <p>　　不害一切命　　不盗他财物<br>
　　不淫不妄语　　饮酒放逸处<br>
　　花庄及歌舞　　高大非时食<br>
　　我今悉远离　　受持净八支</p>
                      <p>　　第二第三亦如是说。</p>
                      <p>　　佛告婆罗门。善哉善哉。如是应作。如是应持。尔时世尊。说是法已。时婆罗门。及苾刍众。诸人天等。皆大欢喜。信受奉行。</p>
                      <div class="jw-bottom">
       <li><a href="0729.htm">上一部：乾隆大藏经·小乘单译经·佛说兴起行经二卷</A>
      <li><a href="0731.htm">下一部：乾隆大藏经·小乘单译经·佛说譬喻经一卷</a></li></div></div>
     <div class="bottom-bt">乾隆大藏经·小乘单译经·长爪梵志请问经</div></body></html>
