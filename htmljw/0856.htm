<!DOCTYPE HTML PUBLIC"-//W3C//DTD HTML 4.0 Transitional//EN">
<HTML><HEAD><TITLE>第0856部～佛说解忧经一卷</TITLE>
<meta http-equiv="Content-Type" content="text/html; charset=utf-8" />
<META content="MSHTML 5.00.3700.6699" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
  if (screen.width>1300){fSize=1.30;}else {fSize=0.96;}
  function changeFontSize1(){fSize=fSize+0.1;document.body.style.fontSize=fSize+'em';}
  function changeFontSize2(){if (screen.width>1300){fSize=1.30;}else {fSize=0.96;};document.body.style.fontSize=fSize+'em';}
  function changeFontSize3(){fSize=fSize-0.1;document.body.style.fontSize=fSize+'em';}
</SCRIPT>
</head>
<body>

<a id="MENU-top"></a>

<div class="top-bt">
<div class="top-left">宋元入藏诸大小乘经·第0856部</div>
<div class="top-center">佛说解忧经一卷</div>
<div class="top-right">宋三藏法师法天奉诏译</div></div>
<div class="top-bm">
<div class="bm-bt"><div class="bm-jbt">· 经名 · 卷数 · 跋序</div><div class="bm-jbt-left"><div class="bm-jbtbm">· 品名 · 品数 · 译作者</div>
<div class="bm-zt">字体：<a href="javascript:void(0)" onclick="changeFontSize1()">大号</a> <a href="javascript:void(0)" onclick="changeFontSize2()">中号</a> <a href="javascript:void(0)" onclick="changeFontSize3()">小号</a></div></div></div>
<div class="bm-bt"><div class="bm-jbt"><a href=#j0856-1>佛说解忧经</a></div></div></div>
<div class="jwzw">
<div class="jwbt-box"><div class="jwbt"><a id=j0856-1></a><a href=#MENU-top>佛说解忧经</a></div></div>
<p>　　稽首归依正等觉　　能度无边大苦海<br>
　　恒以甘露润群生　　令得涅槃我顶礼<br>
　　稽首归依正法藏　　能止无边苦恼因<br>
　　显示过失利众生　　令获寂静我顶礼<br>
　　稽首归依大苾刍　　能与世间为福聚<br>
　　发行勤修安乐因　　善断轮回我顶礼</p>
                      <p>　　爱别离最苦　　忧火镇烧然<br>
　　若欲自安心　　端居作观想<br>
　　譬如群鸟兽　　暂聚各分飞<br>
　　生死人亦然　　云何怀忧苦<br>
　　只自一有死　　众人皆长生<br>
　　别离痛不任　　亲姻须啼泣<br>
　　三界大轮回　　无有免斯者<br>
　　平等受无常　　云何怀忧苦<br>
　　若人生贪爱　　孰知贪火烧<br>
　　如彼牦牛身　　爱尾遭人杀<br>
　　世人多迷醉　　欲逃崄恶道<br>
　　设尽方便心　　不能免离苦<br>
　　如彼野獐鹿　　常被师子逐<br>
　　究竟不能逃　　云何怀忧苦<br>
　　大地及天上　　三界与四生<br>
　　未曾得见闻　　不受无常者<br>
　　亦如山野火　　焚烧草木时<br>
　　不择花果林　　俱时成灰烬<br>
　　愚痴诸众生　　颠倒生妄想<br>
　　身系无常绳　　无人能可解<br>
　　色界梵世中　　禅味为安乐<br>
　　亦如树临河　　不久风水坏<br>
　　百亿转轮王　　千万天帝释<br>
　　念念即无常　　如风吹灯焰<br>
　　过去大神仙　　五通心自在<br>
　　往复腾空行　　犹被无常取<br>
　　金刚坚固身　　尚自示寂灭<br>
　　凡识如芭蕉　　云何欲久住<br>
　　大地妙高山　　及以四大海<br>
　　劫坏亦归空　　何况众生趣<br>
　　龙居深海里　　眷属常围绕<br>
　　金翅鸟能食　　别离苦亦尔<br>
　　或人往他界　　欲避于无常<br>
　　如入磨竭鱼　　口中求安隐<br>
　　如是欲色界　　及彼非非想<br>
　　未有于一物　　不被无常吞<br>
　　唯有正等觉　　是真依仗处<br>
　　信受汝谛听　　能解诸忧恼</p>
                      <p>　　如是我闻。一时佛在舍卫国祇树给孤独园。尔时世尊告苾刍言。众生无数。轮回无边。如蚁循环。无有穷尽。众生贪爱无明障闭。如陷泥中。而不能出。过去有情。轮回往复。数不能知。苾刍。所有大地之土。都聚一处。和为泥丸。大小如豆数彼众生。无始劫来所生父母子孙。每一人下一泥丸如是泥丸下尽。父母子孙数不能尽。苾刍。如是无边轮回众生。贪爱无明。颠倒陷爱欲泥中。生死轮回。不知其数。是知令汝学断轮回。佛言。苾刍。如是补特伽罗。轮回众生。以骨作聚。如妙高山。不坏不烂。如是无学声闻。证四圣谛。了知此苦真实为苦。苦灭证苦圣谛。彼补特伽罗。见此尸骨不知是苦。亦不能灭三界烦恼。若灭三界烦恼。证须陀洹不空法。决定得菩提。由于七生天人之中。作断轮回。除灭烦恼。七生满已。圣谛现前。正见智慧。灭尽余惑。到涅槃寂静。彼补特伽罗。方得解脱轮回之苦。</p>
                      <p>　　佛言。苾刍。如人眷属。互相爱乐。以贪爱故。广造诸业。生死轮回。譬如野象陷泥坑中。无有出期。又彼眷属。如恒河沙。父母养育。皆如亲子。至后世中。随其报应。各各不同。或为仆从。或为冤家。互相嗔恨。欺辱打骂。或为傍类。互相食啖。或被杀害。如是种种。诸趣轮回。如七仙众。或聚或散。亦如天雨生其水沤。或生或灭。如是众生。愚痴大力。迷惑颠倒。不了轮回。于其眷属。妄生乐想。造种种业。未有须臾得清净住。又彼有情。无始轮回。入地狱中。所饮铜汁。过大海水。如彼猪狗。食不净物如妙高山。又彼有情。生死别离。爱恋泣泪。亦如海水。又彼有情。更相杀害。积聚彼头。过梵天界。虫食脓血。亦如海水。又饿鬼趣。以宿悭贪。受饥渴苦。如遇饮食即成烟焰。鬼报满已。设生人中。贫穷饥困。种种苦恼。说不能尽。又彼有情。以修福善。生忉利天等境界殊胜。恒受快乐。贪爱炽盛。如火烧干草。报寿尽时。即堕恶趣。譬如飞禽折其两翼。刹那落地受种种苦。是故汝等。学断轮回。速求解脱。</p>
                      <p>　　佛言。苾刍。譬如江河大地日月星辰须弥卢山及诸聚落世界。未坏而得久住。常在世间。今此经典。亦复如是。世界未坏。法亦久住。于意云何。为与一切有情止息轮回故。苾刍闻已。信受奉行。</p>
                      <div class="jw-bottom">
       <li><a href="0855.htm">上一部：乾隆大藏经·宋元入藏诸大小乘经·佛说七佛经一卷</A>
      <li><a href="0857.htm">下一部：乾隆大藏经·宋元入藏诸大小乘经·佛说遍照般若波罗蜜经一卷</a></li></div></div>
     <div class="bottom-bt">乾隆大藏经·宋元入藏诸大小乘经·佛说解忧经</div></body></html>
