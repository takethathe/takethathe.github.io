<!DOCTYPE HTML PUBLIC"-//W3C//DTD HTML 4.0 Transitional//EN">
<HTML><HEAD><TITLE>第0976部～佛说八大菩萨曼荼罗经一卷</TITLE>
<meta http-equiv="Content-Type" content="text/html; charset=utf-8" />
<META content="MSHTML 5.00.3700.6699" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
  if (screen.width>1300){fSize=1.30;}else {fSize=0.96;}
  function changeFontSize1(){fSize=fSize+0.1;document.body.style.fontSize=fSize+'em';}
  function changeFontSize2(){if (screen.width>1300){fSize=1.30;}else {fSize=0.96;};document.body.style.fontSize=fSize+'em';}
  function changeFontSize3(){fSize=fSize-0.1;document.body.style.fontSize=fSize+'em';}
</SCRIPT>
</head>
<body>

<a id="MENU-top"></a>

<div class="top-bt">
<div class="top-left">宋元入藏诸大小乘经·第0976部</div>
<div class="top-center">佛说八大菩萨曼荼罗经一卷</div>
<div class="top-right">唐三藏沙门大广智不空译</div></div>
<div class="top-bm">
<div class="bm-bt"><div class="bm-jbt">· 经名 · 卷数 · 跋序</div><div class="bm-jbt-left"><div class="bm-jbtbm">· 品名 · 品数 · 译作者</div>
<div class="bm-zt">字体：<a href="javascript:void(0)" onclick="changeFontSize1()">大号</a> <a href="javascript:void(0)" onclick="changeFontSize2()">中号</a> <a href="javascript:void(0)" onclick="changeFontSize3()">小号</a></div></div></div>
<div class="bm-bt"><div class="bm-jbt"><a href=#j0976-1>佛说八大菩萨曼荼罗经</a></div></div></div>
<div class="jwzw">
<div class="jwbt-box"><div class="jwbt"><a id=j0976-1></a><a href=#MENU-top>佛说八大菩萨曼荼罗经</a></div></div>
<p>　　如是我闻。一时薄伽梵。住补怛落伽山圣观自在菩萨宫殿。与百千俱胝那庾多菩萨前后围绕。尔时众中有一菩萨。名曰宝藏月光。从座而起整理衣服。偏袒右肩曲躬合掌。白言薄伽梵我有少疑。唯愿如来听许咨问。于是宝藏月光菩萨言。若善男子善女人。作八曼荼罗者云何建立。复依何法起无量福。令修行者速证菩提。尔时如来赞宝藏月光菩萨言。善哉善哉善男子。能问如是甚深之义。而为利益无量无边有情与安乐故。及能净除三恶趣故。为证无比无上智故。汝今善听。若诸有情才闻此密言者。得长寿乐。善男子有八曼荼罗。是八大菩萨甚深法要。若有有情。依法建立此八曼荼罗一遍者。所有十恶五逆谤方等经皆悉销灭。一切所求义利胜愿悉得成就。即说如来密言曰。</p>
                      <p>　　唵摩诃尾啰娑嚩(二合引)贺(引)</p>
                      <p>　　即曼荼啰中。想于如来真金色身。三十二相坐莲华台。次说观自在菩萨密言曰。</p>
                      <p>　　吽缬唎(二合)郝钵纳么(二合)室哩(二合)曳娑嚩(二合引)诃。</p>
                      <p>　　即想曼荼罗中。圣观自在赤色身。左手持莲华右手施愿。头冠中有无量寿如来。次说慈氏菩萨密言曰。</p>
                      <p>　　每诃哩尔娑嚩(二合引)诃。</p>
                      <p>　　于观自在菩萨后。想慈氏菩萨。金色身左手执军持右手施无畏。冠中有窣堵波半跏坐。次说虚空藏菩萨密言曰。</p>
                      <p>　　阿(引)孽婆也　娑嚩(二合引)诃。</p>
                      <p>　　于佛背后。想虚空藏菩萨。左手持宝安于心上。右手施流出无量宝。</p>
                      <p>　　次说普贤菩萨密言曰。</p>
                      <p>　　缬唎(二合)惹也娑嚩(二合引)诃。</p>
                      <p>　　虚空藏菩萨左边。想普贤菩萨。戴五佛冠金色身。右手持剑左手施愿。半跏而坐。</p>
                      <p>　　次说金刚手菩萨密言曰。</p>
                      <p>　　唵鑁啰嚩娑嚩(二合引)诃。</p>
                      <p>　　于如来左边。想金刚手菩萨。右手执金刚杵左手安于胯。戴五佛冠。身青色半跏而坐。</p>
                      <p>　　次说曼殊室利菩萨密言曰。</p>
                      <p>　　室利(二合)阇嚂誐娑嚩(二合引)诃。</p>
                      <p>　　于金刚手菩萨前。想曼殊室利童真菩萨。五髻童子形。左手执青莲花。花中有五股金刚杵。右手作施愿。身金色半跏而坐。</p>
                      <p>　　次说除盖障菩萨密言曰。</p>
                      <p>　　匿伐啰拏娑嚩(二合)诃(引)</p>
                      <p>　　于曼殊室唎菩萨右。想除盖障菩萨。金色身。左手持如意幢。右手施愿半跏而坐。</p>
                      <p>　　次说地藏菩萨密言曰。</p>
                      <p>　　乞洒(二合)诃啰惹娑嚩(二合引)贺(引)</p>
                      <p>　　于如来前。想地藏菩萨。头冠璎珞面貌熙怡寂静。愍念一切有情。左手安脐下拓钵。右手覆掌向下。大指捻头指作安慰一切有情想。此八大菩萨曼荼罗供养观行法。若善男子善女人。受持此八曼荼罗经。一切业障悉皆销灭。速证无上正等菩提。</p>
                      <p>　　佛说是经已诸大菩萨及声闻众。一切天龙八部闻佛所说欢喜奉行。</p>
                      <p>　　八大菩萨赞。</p>
                      <p>　　圆寂宫城门　　能摧户扇者<br>
　　诸佛法受用　　救世我顶礼<br>
　　自手流清水　　能除饿鬼渴<br>
　　三界如意树　　顶礼莲华手<br>
　　大慈水为心　　能息嗔恚火<br>
　　顶礼慈氏尊　　能断欲弓弦<br>
　　虚空藏妙慧　　虚空寂静尊<br>
　　生死流解脱　　顶礼佛心子<br>
　　无边有情惑　　能息无益心<br>
　　普贤我顶礼　　善逝上首子<br>
　　尘劳尽僮仆　　超胜摩罗军<br>
　　顶礼金刚手　　能说一切明<br>
　　顶礼妙吉祥　　持妙童子形<br>
　　舒遍智慧灯　　攘夺三界冥<br>
　　一切除盖障　　是故我顶礼<br>
　　无尽智慧尊　　能生无竭辩<br>
　　如地诸有情　　所依一不断<br>
　　坚慧悲愍藏　　地藏我顶礼<br>
　　此真善逝子　　赞扬所获福<br>
　　以此诸有情　　如彼成赞器</p>
                      <div class="jw-bottom">
       <li><a href="0975.htm">上一部：乾隆大藏经·宋元入藏诸大小乘经·观自在菩萨说普贤陀罗尼经一卷</A>
      <li><a href="0977.htm">下一部：乾隆大藏经·宋元入藏诸大小乘经·佛说能净一切眼疾病陀罗尼经一卷</a></li></div></div>
     <div class="bottom-bt">乾隆大藏经·宋元入藏诸大小乘经·佛说八大菩萨曼荼罗经</div></body></html>
