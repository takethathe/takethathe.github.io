<!DOCTYPE HTML PUBLIC"-//W3C//DTD HTML 4.0 Transitional//EN">
<HTML><HEAD><TITLE>第0295部～佛说八吉祥神咒经一卷</TITLE>
<meta http-equiv="Content-Type" content="text/html; charset=utf-8" />
<META content="MSHTML 5.00.3700.6699" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
  if (screen.width>1300){fSize=1.30;}else {fSize=0.96;}
  function changeFontSize1(){fSize=fSize+0.1;document.body.style.fontSize=fSize+'em';}
  function changeFontSize2(){if (screen.width>1300){fSize=1.30;}else {fSize=0.96;};document.body.style.fontSize=fSize+'em';}
  function changeFontSize3(){fSize=fSize-0.1;document.body.style.fontSize=fSize+'em';}
</SCRIPT>
</head>
<body>

<a id="MENU-top"></a>

<div class="top-bt">
<div class="top-left">大乘五大部外重译经·第0295部</div>
<div class="top-center">佛说八吉祥神咒经一卷</div>
<div class="top-right">吴月支优婆塞支谦译</div></div>
<div class="top-bm">
<div class="bm-bt"><div class="bm-jbt">· 经名 · 卷数 · 跋序</div><div class="bm-jbt-left"><div class="bm-jbtbm">· 品名 · 品数 · 译作者</div>
<div class="bm-zt">字体：<a href="javascript:void(0)" onclick="changeFontSize1()">大号</a> <a href="javascript:void(0)" onclick="changeFontSize2()">中号</a> <a href="javascript:void(0)" onclick="changeFontSize3()">小号</a></div></div></div>
<div class="bm-bt"><div class="bm-jbt"><a href=#j0295-1>佛说八吉祥神咒经</a></div></div></div>
<div class="jwzw">
<div class="jwbt-box"><div class="jwbt"><a id=j0295-1></a><a href=#MENU-top>佛说八吉祥神咒经</a></div></div>
<p>　　闻如是。一时佛在罗阅只耆阇崛山中。与千二百五十比丘俱。菩萨千人皆弥勒等。佛告贤者舍利弗及诸比丘。皆一心听。佛告贤者舍利弗。东方去是一恒沙。有佛名安隐嘱累满具足王如来至真无所著最正觉。今现在说法。其世界名曰满所愿聚。去是二恒沙。有佛名绀琉璃具足王如来无所著最正觉。今现在说法。其世界名曰慈哀光明。去是三恒沙。有佛名劝助众善具足王如来无所著最正觉。今现在说法。其世界名曰欢喜快乐。去是四恒沙。有佛名曰无忧德具足王如来无所著最正觉。今现在说法。其世界名曰一切乐入。去是五恒沙。有佛名药师具足王如来无所著最正觉。今现在说法。其世界名曰满一切珍宝法。去是六恒沙。有佛名曰莲华具足王如来无所著最正觉。今现在说法。其世界名曰满香名闻。去是七恒沙。有佛名算择合会具足王如来无所著最正觉。今现在说法。其世界名曰一切解说音声远闻。去是八恒沙。有佛名解散一切缚具足王如来无所著最正觉。今现在说法。其世界名曰一切解脱。</p>
                      <p>　　佛告贤者舍利弗。此诸佛如来无所著过四道不受最正觉。其国土清净无五浊。无爱欲无意垢。若有善男子善女人。闻此八佛及国土名。受持奉行讽诵。广为他人解说其义者终不愚痴。口之所言无有失误。相好具足无所缺减。无央数年不为乏少。是人终不堕太山地狱饿鬼畜生中也。是人终不望取罗汉辟支佛道而般泥洹。必当逮得无上平等之道。常遇陀邻尼。常行菩萨道得功德无量。第一四天王常拥护之。不为县官所拘录。不为盗贼所中伤。不为天龙鬼神所触娆。阅叉鬼神蛊道鬼神若人若非人。皆不能害杀得其便也。除其宿命不请。若有疾病水火乌鸣恶梦诸魔所娆。恐怖衣毛竖时。常当读是八吉祥神咒经咒之。即得除愈。是时佛说偈言。</p>
                      <p>　　若有持是经　　八佛国土名<br>
　　不堕三恶处　　疾得无上道<br>
　　自觉发道意　　见佛即开解<br>
　　中外常欢喜　　供养心恭敬<br>
　　亿劫阿僧祇　　行恶悉消除<br>
　　持是八吉祥　　速得明解教<br>
　　供事是经者　　千叶华中生<br>
　　珍宝为其出　　色像好无上<br>
　　人闻是尊经　　尊敬信乐者<br>
　　奉持讽诵读　　清净无放逸<br>
　　女人信是经　　敬慎无谀谄<br>
　　弃女为男子　　聪明常黠慧<br>
　　奉持八佛名　　出入贼不害<br>
　　刀兵水火毒　　诸邪不能干<br>
　　爱乐奉是经　　诸魔不得便<br>
　　鬼神诸官属　　无能娆乱者<br>
　　飞行到诸刹　　所在大丰乐<br>
　　心意正无邪　　见佛大欢喜<br>
　　所生常遇佛　　等心奉事之<br>
　　一切众恶除　　疾得泥洹道<br>
　　精进无懈怠　　去离诸缘着<br>
　　为人朴直儒　　奉持八佛名<br>
　　勇猛降众魔　　其力如金刚<br>
　　端正相好具　　一切莫能当<br>
　　布施无悭贪　　巨亿万家生<br>
　　盗贼及怨家　　自然皆消除<br>
　　疾病县官事　　乌鸣诸恶梦<br>
　　持是八佛名　　咒之即除愈<br>
　　奉持是经者　　弥勒菩萨等<br>
　　第一四天王　　常共拥护之<br>
　　所愿皆可得　　踊跃大欢喜<br>
　　一心信乐者　　福德亦如是</p>
                      <p>　　尔时诸菩萨颰陀和菩萨。罗怜那竭菩萨桥日兜菩萨。那罗达菩萨。须深弥菩萨。摩诃须和萨和菩萨。因只达菩萨。和轮调菩萨。是八人求道已来无央数劫。于今未取佛。愿言使十方天下人民皆得佛道。若有急疾。皆当呼我八人名字。即得解脱。寿命欲终时。我八人便当飞往迎逆之。诸菩萨弥勒等第一四天王。皆白佛言。吾当拥护持八吉祥神咒经者。与我并力令诸疾病皆得除愈。佛说经已。舍利弗弥勒菩萨。及诸比丘天龙鬼神阿须伦王。皆大欢喜乐闻。</p>
                      <div class="jw-bottom">
       <li><a href="0294.htm">上一部：乾隆大藏经·大乘五大部外重译经·佛说龙施菩萨本起经一卷</A>
      <li><a href="0296.htm">下一部：乾隆大藏经·大乘五大部外重译经·佛说八阳神咒经一卷</a></li></div></div>
     <div class="bottom-bt">乾隆大藏经·大乘五大部外重译经·佛说八吉祥神咒经</div></body></html>
