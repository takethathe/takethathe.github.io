<!DOCTYPE HTML PUBLIC"-//W3C//DTD HTML 4.0 Transitional//EN">
<HTML><HEAD><TITLE>第0387部～佛语法门经一卷</TITLE>
<meta http-equiv="Content-Type" content="text/html; charset=utf-8" />
<META content="Microsoft FrontPage 4.0" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
  if (screen.width>1300){fSize=1.30;}else {fSize=0.96;}
  function changeFontSize1(){fSize=fSize+0.1;document.body.style.fontSize=fSize+'em';}
  function changeFontSize2(){if (screen.width>1300){fSize=1.30;}else {fSize=0.96;};document.body.style.fontSize=fSize+'em';}
  function changeFontSize3(){fSize=fSize-0.1;document.body.style.fontSize=fSize+'em';}
</SCRIPT>
</head>
<body>

<a id="MENU-top"></a>

<div class="top-bt">
<div class="top-left">大乘单译经·第0387部</div>
<div class="top-center">佛语法门经一卷</div>
<div class="top-right">元魏天竺三藏法师菩提流支译</div></div>
<div class="top-bm">
<div class="bm-bt"><div class="bm-jbt">· 经名 · 卷数 · 跋序</div><div class="bm-jbt-left"><div class="bm-jbtbm">· 品名 · 品数 · 译作者</div>
<div class="bm-zt">字体：<a href="javascript:void(0)" onclick="changeFontSize1()">大号</a> <a href="javascript:void(0)" onclick="changeFontSize2()">中号</a> <a href="javascript:void(0)" onclick="changeFontSize3()">小号</a></div></div></div>
<div class="bm-bt"><div class="bm-jbt"><a href=#j0387-1>佛语法门经</a></div></div></div>
<div class="jwzw">
<div class="jwbt-box"><div class="jwbt"><a id=j0387-1></a><a href=#MENU-top>佛语法门经</a></div></div>
<p>　　如是我闻：一时，婆伽婆住毗耶离大林楼阁上，与大比丘众八千人俱，八万四千诸大菩萨，复有学、无学无量人众，围绕说法。<br>
                      　　尔时，会中有一菩萨，名龙威德上王，从座而起，整服右肩，右膝著地，合掌向佛，白言：“世尊，如来先说佛语修多罗诸经，复有说非佛语。世尊，此有何义？云何受持？”<br>
                      　　尔时，佛告龙威德上王菩萨言：“善男子，如汝所问，于诸经中而说佛语非佛语者。善男子，如是非语即是佛语。善男子，善思念之，我于今者善为汝说。”<br>
                      　　时，龙威德上王菩萨而白佛言：“善哉！世尊，愿乐欲闻。”<br>
                      　　佛言：“善男子，言非语者，即是佛语。善男子，言佛语者，是则名为最重身业。我之所说，皆悉无有不利身业、口业、意业，彼亦无语无能说者，亦无言者。<br>
                      　　“善男子，诸有色语，皆非佛语。若龙威德上王，色非语，非佛语者；受、想、行、识非语，亦非佛语。善男子，若无色语，无受、想、行、识语者，是名佛语。<br>
                      　　“善男子，若有身、口、意业语者，不名佛语。善男子，若无身、口、意业语者，是名佛语。<br>
                      　　“善男子，若有地水火风空界，如是等语不名佛语。善男子，若有不说地水火风空界等者，是名佛语。<br>
                      　　“善男子，若有贪瞋痴语，不名佛语。善男子，若无贪瞋痴语，是名佛语。<br>
                      　　“善男子，若有漏语及无漏语，不名佛语。善男子，若非漏语，非无漏语，是名佛语。<br>
                      　　“善男子，若有所希，如是语者不名佛语，以彼佛语不希求故。善男子，若无高下，如是语者是名佛语。<br>
                      　　“善男子，若有事语、非事语者，不名佛语。善男子，若有非事、非非事语，是名佛语。<br>
                      　　“善男子，若于自性清净法上言得证者，彼非佛语。善男子，若非自性、非他性语，是名佛语。<br>
                      　　“善男子，若有实语、非实语者，不名佛语。善男子，若无实语，无不实语，是名佛语。<br>
                      　　“善男子，若有此语，是凡夫人之所说语，此是圣人之所说语，不名佛语。善男子，若无凡语、无圣人语，是名佛语。<br>
                      　　“善男子，若有内语，及有外语、内外语者，不名佛语。善男子，若无内语，及无外语、内外语者，是名佛语。<br>
                      　　“善男子，若于诸法有色所依，受、想、行、识所依语者，不名佛语。善男子，若于诸法无色可依，亦无受、想、行、识可依，如是语者，是名佛语。<br>
                      　　“善男子，若有处语，是魔王语，是魔民语，不名佛语。善男子，若无一切诸处语者，是名佛语。<br>
                      　　“善男子，若有色觉分别而语，受、想、行、识觉分别语，不名佛语。善男子，若无色觉分别而语、受想行识觉分别语，是名佛语。以此义故，魔及魔民不得其便。<br>
                      　　“复次，善男子，言菩萨者，若色无我，亦不分别非是我所；如是受、想、行、识无我，亦不分别非我所者，名为菩萨。”<br>
                      　　时，龙威德上王菩萨，面白佛言：“世尊，以何义故，而有言说？何者言说？”<br>
                      　　佛言：“善男子，魔波卑掾。复次，善男子，若菩萨色不作念‘我当如是’，受、想、行、识亦不作念‘我当如是’，如是菩萨于一切处皆无有语。龙威德上王，诸善男子有上胜者，断一切语，断一切障，灭诸我慢，断一切网，离诸二见，离一切想，以无语故，云何有言？亦无可语！是故非语名为佛语。善男子，以此义故，当如是知，此是佛语。<br>
                      　　“善男子，若无身无身行，无口无口行，无意无意行，非行非非行，非谤非不谤，不生不起，无想无处，无住无没，非寂非行，谛语不动复非不动而亦不住，自然不缘亦非不缘。善男子，此是佛语。以彼无有可能语故，是名佛语。<br>
                      　　“善男子，菩萨能作如是学已，是则名为学上上智光明佛语、清凉佛语，遍悦一切诸众生身，开发一切诸众生意，趣向佛智，受持法义，遍悦一切诸菩萨众，觉诸睡者善入法界。是善决定向于法轮、转于法轮、击大法鼓，降诸魔众，降伏异怨，降伏一切诸外道众。是能救护向恶道者，是能庄严诸佛世界，是一切佛之所称叹，必坐道场。如是菩萨已坐道场，如是菩萨已得菩萨诸陀罗尼。”<br>
                      　　说此佛语法门之时，圣龙威德上王菩萨，菩提分法皆悉满足，即时获得无生法忍。二万六千诸菩萨等，得陀罗尼及诸三昧。八千比丘得无漏法。复有八万四千众生，皆发阿耨多罗三藐三菩提心，即以神力雨种种华供养世尊。<br>
                      　　如来说是法门之时，圣龙威德上王菩萨，及诸大众天、人、阿修罗、迦楼罗、紧那罗、摩睺罗伽等，一切大众闻佛所说，皆大欢喜，信受奉行。</p>
                      <div class="jw-bottom">
       <li><a href="0386.htm">上一部：乾隆大藏经·大乘单译经·佛说金色王经一卷</A>
      <li><a href="0388.htm">下一部：乾隆大藏经·大乘单译经·佛说四不可得经一卷</a></li></div></div>
     <div class="bottom-bt">乾隆大藏经·大乘单译经·佛语法门经</div></body></html>
