<!DOCTYPE HTML PUBLIC"-//W3C//DTD HTML 4.0 Transitional//EN">
<HTML><HEAD><TITLE>第0914部～一切如来名号陀罗尼经一卷</TITLE>
<meta http-equiv="Content-Type" content="text/html; charset=utf-8" />
<META content="MSHTML 5.00.3700.6699" name=GENERATOR>
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
  if (screen.width>1300){fSize=1.30;}else {fSize=0.96;}
  function changeFontSize1(){fSize=fSize+0.1;document.body.style.fontSize=fSize+'em';}
  function changeFontSize2(){if (screen.width>1300){fSize=1.30;}else {fSize=0.96;};document.body.style.fontSize=fSize+'em';}
  function changeFontSize3(){fSize=fSize-0.1;document.body.style.fontSize=fSize+'em';}
</SCRIPT>
</head>
<body>

<a id="MENU-top"></a>

<div class="top-bt">
<div class="top-left">宋元入藏诸大小乘经·第0914部</div>
<div class="top-center">一切如来名号陀罗尼经一卷</div>
<div class="top-right">宋朝散大夫试光禄卿明教大师法贤奉诏译</div></div>
<div class="top-bm">
<div class="bm-bt"><div class="bm-jbt">· 经名 · 卷数 · 跋序</div><div class="bm-jbt-left"><div class="bm-jbtbm">· 品名 · 品数 · 译作者</div>
<div class="bm-zt">字体：<a href="javascript:void(0)" onclick="changeFontSize1()">大号</a> <a href="javascript:void(0)" onclick="changeFontSize2()">中号</a> <a href="javascript:void(0)" onclick="changeFontSize3()">小号</a></div></div></div>
<div class="bm-bt"><div class="bm-jbt"><a href=#j0914-1>佛说一切如来名号陀罗尼经</a></div></div></div>
<div class="jwzw">
<div class="jwbt-box"><div class="jwbt"><a id=j0914-1></a><a href=#MENU-top>佛说一切如来名号陀罗尼经</a></div></div>
<p>　　如是我闻。一时佛在摩伽陀国法野大菩提道场。初成正觉。与诸菩萨摩诃萨众八万人俱。复有八万四千大梵天子亦在道场。悉皆围绕瞻仰世尊。</p>
                      <p>　　尔时会中有菩萨摩诃萨名观自在。从座而起偏袒右肩。右膝着地合掌向佛。而白佛言世尊。有一切如来名号陀罗尼。彼一切如来名号陀罗尼。乃是庄严劫贤劫星宿劫中。诸佛如来已说当说。我今承佛威力。亦为利益安乐诸众生故乐欲宣说。唯愿世尊加哀覆护。</p>
                      <p>　　尔时世尊赞观自在菩萨摩诃萨言。善哉善哉观自在。汝能为利益一切众生发大悲心。如意宣说。时观自在菩萨蒙佛许已。复白佛言世尊。若人欲诵彼陀罗尼。先当至诚诵诸佛如来名号。所谓宝师子自在如来宝云如来。宝庄严藏如来师子大云如来。云师子如来须弥如来。师子吼如来师子利如来。梵音如来善爱如来。莲华上如来燃灯如来。莲华生如来逊那啰如来。持花如来持宝如来。法生如来日光如来。日照如来月光如来。无量藏如来无量庄严藏如来。无量光如来莲华藏如来。天妙音如来拘枳罗音如来。如是等诸佛如来名号。若人得闻为他宣说。是人六十千劫不闻恶趣之名。何况堕于阿鼻地狱。时观自在菩萨。说是诸佛如来名号已。即说陀罗尼曰。</p>
                      <p>　　怛[寧*也](切身下同)他(引一)拶睹啰(引)尸(引)帝踰(引)惹(仁左切下同)那设多萨贺萨啰(二合引)尼(二)惹咤(引)婆(引)啰末酤吒(引)朗讫哩(二合)多(引三)驮(引)啰尼莎(引)贺(引四)萨哩嚩(二合)怛他(引)誐多母哩底(二合)多(五)驮(引)啰尼(引)莎(引)贺(引六)阿嚩路吉帝(引)说啰(引)野莎(引)贺(引七)萨哩嚩(二合)怛他(引)誐都(引)乌瑟腻(二合)沙(引八)驮(引)啰尼莎(引)贺(引九)萨哩嚩(二合)怛他(引)誐多婆(引)始多(十)达哩摩(二合)塞建(二合)驮(十一)驮(引)啰尼(引)莎(引)贺(引十二)萨哩嚩(二合)怛他(引)誐多婆(引)始多(十三)飒钵多(二合)驮(引)啰尼莎(引)贺(引十四)钵讷摩(二合)阿婆儞哥野莎(引)贺(引十五)阿瑟吒(二合)摩贺(引)跋野驮(引)啰尼莎(引)贺(引十六)税(引)多嚩兰拏(二合引)野莎(引)贺(引十七)萨哩嚩(二合)怛他(引)誐多那(引)摩驮(引)啰尼莎(引)贺(引十八)阿尸(引)帝钵讷摩(二合引)设儞哥(引)野怛他(引)誐多驮(引)啰尼莎(引)贺(引十九)钵讷摩(二合)贺悉多(二合引)野莎(引)贺(引二十)萨哩嚩(二合)满怛啰(二合)驮(引)啰尼(引)莎(引)贺(引二十一)</p>
                      <p>　　尔时观自在菩萨。说是陀罗尼已。复白佛言世尊。此一切如来名号陀罗尼。若有善男子善女人。受持读诵思惟记念。为他人说。是人所有五无间业悉得消除。命终之后生天为王。寿八十四百千俱胝劫数。然后得转轮王位寿六十中劫。过是劫已当得成佛。名曰莲华藏如来应供正等正觉。</p>
                      <p>　　尔时世尊说是经已。八万菩萨摩诃萨众。及八万四千大梵天子。闻佛所说皆大欢喜信受奉行。</p>
                      <div class="jw-bottom">
       <li><a href="0913.htm">上一部：乾隆大藏经·宋元入藏诸大小乘经·佛说延寿妙门陀罗尼经一卷</A>
      <li><a href="0915.htm">下一部：乾隆大藏经·宋元入藏诸大小乘经·佛说息除贼难陀罗尼经一卷</a></li></div></div>
     <div class="bottom-bt">乾隆大藏经·宋元入藏诸大小乘经·一切如来名号陀罗尼经</div></body></html>
